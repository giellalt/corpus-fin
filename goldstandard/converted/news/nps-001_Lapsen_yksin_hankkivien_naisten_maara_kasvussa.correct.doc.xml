<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document xml:lang="fin" id="no_id">
  <header>
    <title>Lapsen yksin hankkivien naisten määrä kasvussa</title>
    <genre code="news"/>
    <author>
      <person firstname="" lastname="Sjur Moshagen" sex="unknown" born="" nationality="en_US"/>
    </author>
    <year>2011</year>
    <place>FI</place>
    <availability>
      <free/>
    </availability>
    <origFileName>http://yle.fi/uutiset/teksti/kotimaa/2011/04/lapsen_yksin_hankkivien_naisten_maara_kasvussa_2480915.html?browserArticleId=2480915&amp;defaultArticleId=2480915&amp;pageNumber=3</origFileName>
    <metadata>
      <uncomplete/>
    </metadata>
    <version>XSLtemplate $Revision: 43483 $; file-specific xsl  Revision; common.xsl  $Revision$; </version>
  </header>
  <body>

  <p type="title">
Lapsen yksin hankkivien naisten määrä kasvussa
  </p>

  <p>
julkaistu 04.04. klo 09:17, päivitetty 05.04. klo 09:01
  </p>

  <p>
[näytä kuva:  Vastasyntyneen käsi pitää kiinni sormesta (YLE) ]
  </p>

  <p>
Joka vuosi sadat naiset hankkivat lapsen yksin hedelmöityshoitojen avulla. Tuhansia euroja maksavat hoidot tehdään yksityisillä hedelmöitysklinikoilla, koska julkisella puolella yksinäisiä äitejä ei auteta. Lahjoitetuilla sukusoluilla lapsen hankkivat naiset ovat yleensä hyvin toimeentulevia ja reilusti yli kolmekymppisiä.
  </p>

  <p>
Suurin osa yksityisistä hedelmöitysklinikoista kertoo, että yksin lapsen hankkivien naisten osuus heidän asiakkaistaan on kasvanut. Nämä naiset ovat yleensä hyvin koulutettuja, yli kolmekymppisiä ja miettineet lapsen hankkimista kauan. Näin teki myös kolme vuotta sitten hoidot aloittanut Anja.
  </p>

  <p>
- Mielestäni tarve saada lapsi on ihmisen perustarve. Ei se kysy sitä, elätkö vakituisessa parisuhteessa vai et. Mietin myös sellaista vaihtoehtoa, että jos lapsella olisi läsnäoleva isä, jota hän tapaisi, mutta emme asuisi yhdessä. Päädyin kuitenkin siihen, että tämä hoitovaihtoehto olisi se turvallisin.
  </p>

  <p type="title">
Riittävätkö rahat lapseen?
  </p>

  <p>
Hoidot ovat kalliita eikä niihin saa tukea yhteiskunnalta. Kustannuksia tulee lääkärintarkastuksista ja keinohedelmöityksestä. Mitä useampia hedelmöityshoitoja joudutaan tekemään, sitä suuremmiksi kustannukset kasvavat.
  </p>

  <p>
Hinnalla ei kuitenkaan ole väliä, kun on kyse lapsen tekemisestä. Ainakaan niin kauan kuin rahat riittävät. Kova hinta nostaa paineita. Anja yllättyi, kuinka kovaksi paine hoitojen aikana nousi.
  </p>

  <p>
- Ne olivat kyllä yllättävän raskaita, varsinkin kun ensimmäinen hoitokerta ei tuottanut tulosta. Pettymys aina epäonnistuneen hoidon jälkeen oli tosi suuri. Lasta halusi niin kovasti.
  </p>

  <p type="title">
"Asennemuutos tarpeen"
  </p>

  <p>
Anja on saanut tukea samassa tilanteessa olevien naisten nettifoorumista. Foorumi jouduttiin sulkemaan ulkopuolisilta vihapostitulvan vuoksi. Anja itse ei ole kohdannut kielteistä suhtautumista.
  </p>

  <p>
- Vanhempani ovat iäkkäitä ja heillä sopeutuminen kesti jonkin aikaa, mutta nyt tyttäreni on erittäin tärkeä heille. Muuten ihmiset vähän ehkä ihmettelivät, muttei minulle ole sanottu suoraan mitään.
  </p>

  <p>
Anja ehti olla yksinhuoltajana lähes kymmenen vuotta, ennen kuin lähti hoitoihin. Silloin hän törmäsi ihmisten nurjiin asenteisiin.
  </p>

  <p>
- Pikkuhiljaa pitäisi luopua kiveenhakatusta perhemallista, jonka mukaan perheeseen kuuluvat äiti, isä ja lapset. Kaikki eivät kuulu tähän samaan muottiin, Anja toteaa.
  </p>

  <p>
Yksinhuoltajuuteen liittyvien ennakkoluulojen vuoksi Anja kertoo avoimesti tuttavilleen, miten hänen kuopuksensa on saanut alkunsa.
  </p>

  <p>
- Jotenkin ihmiset ajattelevat, että pahinta mitä voisi tapahtua on, että joku tulee suunnittelematta raskaaksi. Se on jotenkin moraalisesti erittäin paheksuttavaa. Ihan senkin takia olen tästä mielelläni kertonut päivähoitopaikassa ja tuttavapiirissä.
  </p>

  <p>
YLE Uutiset / Heidi Asplund
  </p>

  <p type="title">
Kommentit
  </p>

  <p>
Uusimmat kommentit ensin | Vanhimmat kommentit ensin
  </p>

  <p type="title"> S.<errorort correct="S. Piira" errorinfo="prop,x">Piira</errorort>, 04.04. klo 21:17   </p>

  <p> <errorort correct="Kuulepas" errorinfo="noun,x">Kuuleppas</errorort> sinä "luojan laskuvirhe", taidat todella olla sitä mitä nimimerkkisi osoittaa, sillä vastikään täällä YLR Uutisissa oli oikein kuva ja uutinen siitä, kuinka moni keinohedelmöityksellä alkunsa saava lapsi on vammainen syntyessään.   <errorort correct="Ajatteleppa" errorinfo="verb,x">Ajatteleppa</errorort> jo keinohedelmöitystilannetta, jossa munasolun sisään laitetaan siittiö/siittiöitä. Ei se ole luonnollinen tapa tehdä lapsia.   Ennemminkin pitäisi ajatella sitä, kuinka paljon maailmassa on lapsia, jotka kärsivät puutteesta ja aliravitsemuksesta, elävät surkeaakin surkeimmissa oloissa ja kerjäävät kaduilla jo 2 vuotiaista lähtien kuollen alle 5 vuotiaina. Ennemmin pitäisi helpottaa kansainvälisiä adoptiomahdollisuuksia kuin tunkea rahansa keinohedelmöitykseen vain omista itsekkäistä syistä.   Yhteiskunnan ei pidä tukea millään tavalla lasten hankkimista tai kohdella eriarvoisesti kunniallisesti naimisissa olevia aviopareja, jotka tekevät yhteisellä päätöksellä yhteisiä omia lapsia.   Entä tilanne, kun lapsi katsoo isoilla suurilla ihmettelevillä silmillään ja kysyy, kuka <errorort correct="minun" errorinfo="pron,x">mun</errorort> isi on, kun kaikilla on isi...??!! Vammaisia lapsia syntyy yleensä 40 vuotiaille naisille, mutta näiden vammat ovat sattumaa, eivätkä kuten keinohedelmöitetyt lapset tahallaan lapselle hankittuja vammoja.   Minulla ja aviomiehellänikin oli pitkä miettiminen oman lapsenteon kanssa ja olimme jo olleet liki 3 vuotta avioliitossa ennen kuin lapsemme syntyi. Kiitokset Naistenklinikalle!   </p>

  <p type="title">
Turhaa narinaa, 04.04. klo 21:14
  </p>

  <p> Se on totta, miehet eivät ole valmiita lapsen tekoon 30 v. tämä sama tarina kävi tyttäreni kohdalla, vaikka poika halusikin lapsen syntyvän, mutta ei ollut aikaa olla isä. Mikähän ero siinä on olla yksinhuoltaja, kun miehillä ei ole aikaa tai olla jälkeläisten tai perheensä kanssa, syystä tai toisesta. Eikä sitä aikaa tunnu olevan kunnollisillakaan. Mikä ihme se sitten on, että naiset hankkivat lapsia näin?<errorort correct="näin? Pitäsikö" errorinfo="x,x">Pitäsikö</errorort> katsoa vielä sitä mies lasta joka baareilee ja eksyy kotiinkin välillä, vaihatmaan <errorort correct="vaatteita" errorinfo="noun,x">vaaatteita</errorort>? Kuka siinä itsekäs on? Kuka siis viime kädessä on itsekäs ja narsisti - nimitys on täällä selkesti mennyt muoti sanaksi. Jos halua lapsia jossain järkevässä iässä eikä nelikymppisenä, vaihtoehdot on vähissä. <errorort correct="pron,xItsekin">Itsekkin</errorort> aikaan yksin <errorort correct="huoltaja" errorinfo="noun,x">hultaja</errorort> kasvatin lapset kunnollisa olivat isä vaan ei aikaa kuin juuri se viikonloppu kaksi kertaa kuukaudessa, sekö on lapselle riittävä aika? 4 päivää kuukaudessa? En sääli miehiä, ei ole säälittävää, miksi valittaa täällä palstalla kun ei kuitenkaan valmiuksia ole. Paljon melua tyhjästä.   </p>

 </body>
</document>
