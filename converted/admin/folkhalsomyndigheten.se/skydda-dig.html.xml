<document xml:lang="fin" id="no_id"><header><title>&#13;
	Skydda dig och andra på finska, Suojele itseäsi ja muita infektion leviämiseltä — Folkhälsomyndigheten&#13;
</title><genre code="admin"/><author><unknown/></author><translator><unknown/></translator><translated_from xml:lang="swe"/><wordcount>496</wordcount><conversion_status type="standard"/><availability><license type="standard"/></availability><multilingual/><origFileName>https://www.folkhalsomyndigheten.se/smittskydd-beredskap/utbrott/aktuella-utbrott/covid-19/skydda-dig-och-andra/information-pa-olika-sprak/finska/</origFileName><parallel_text xml:lang="fit" location="skydda-dig.html"/><parallel_text xml:lang="sma" location="skydda-dig.html"/><parallel_text xml:lang="sme" location="skydda-dig.html"/><parallel_text xml:lang="smj" location="skydda-dig.html"/><parallel_text xml:lang="swe" location="skydda-dig.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Suojele itseäsi ja muita infektion leviämiseltä</p>
<p>Kuunnella</p>
<p xml:lang="swe"><em type="italic">Skydda dig och andra från smittspridning på finska. </em></p>
<p>Vältä läheistä kontaktia sairaiden ihmisten kanssa. Siten suojelet itseäsi ja muita sairastumiselta.</p>
<p>Tässä lisää neuvoja tartunnan välttämiseksi.</p>
<p type="title">Pidä etäisyyttä muihin ja muista oma vastuusi</p>
<p>On kaikkien vastuulla ehkäistä covid-19:n leviämistä. Pidä etäisyyttä muihin sekä sisätiloissa että ulkona.</p>
<p type="title">Pysy kotona, jos olet sairas</p>
<p>Jää töistä tai koulusta kotiin, jos tunnet olosi sairaaksi ja sinulla on nuhaa, yskää tai kuumetta. Siten estät muita ihmisiä saamasta tartuntaa. Ohje pätee, vaikka tuntisit olosi vain hieman sairaaksi.</p>
<p>Pysy kotona niin kauan kuin tunnet olosi sairaaksi. Jos olosi pahenee etkä pärjää kotihoidolla, soita numeroon 1177, josta saat sairaanhoidon neuvontaa (ruotsiksi ja englanniksi).</p>
<p>Odota parannuttuasi vähintään kaksi vuorokautta, ennen kuin palaat töihin tai kouluun. Voit palata töihin tai kouluun, vaikka sinulla olisi taudinjälkeistä kuivaa yskää, jos sairastumisesta on kulunut seitsemän päivää eikä sinulla ole ollut sairauden oireita vähintään kahteen vuorokauteen.</p>
<p>Vanhuksilla on suurempi riski sairastua vakavasti. Siksi on tärkeää, ettei sairaaloissa ja hoitokodeissa käydä tarpeettomasti. Jos työskentelet vanhustenhoidossa, älä mene töihin, jos sinulla on vähänkään sairauden oireita.</p>
<p type="title">Kiinnitä huomiota covid-19:n oireisiin</p>
<p>Covid-19-taudin oireita ovat pääasiassa kuume ja yskä. Myös hengitysvaikeudet, nuha, nenän tukkoisuus, kurkkukipu, päänsärky, pahoinvointi sekä lihas- ja nivelkivut ovat yleisiä oireita.</p>
<p>Useimmat ihmiset saavat lieviä oireita, jotka paranevat itsestään kotihoidolla. Jotkut sairastuvat vakavasti ja saavat esimerkiksi hengitysvaikeuksia ja keuhkokuumeen. Jos koet joitakin näistä oireista, pyri välttämään muiden tapaamista.</p>
<p type="title">Pese kädet usein</p>
<p>Virusta levittävät aineet ovat erittäin tarttuvia ja jäävät helposti käsiin. Ne pääsevät leviämään, jos kosketat toisen ihmisen kättä. Pese siksi käsiä usein saippualla ja lämpimällä vedellä vähintään 20 sekunnin ajan.</p>
<p>Pese kädet aina kotiin tai töihin tullessa tai kun olet ollut ulkona sekä ennen aterioita tai ruoan käsittelyä ja wc-käynnin jälkeen. Käsien desinfiointiaine on hyvä vaihtoehto, kun et pysty pesemään käsiä.</p>
<p type="title" xml:lang="vep">Käsien desinfiointiaine</p>
<p>Jos saippuaa ja vettä ei ole saatavilla, voit käyttää käsien desinfiointiainetta, jossa on vähintään 60 prosenttia alkoholia.</p>
<p type="title">Yski ja aivasta kyynärtaipeeseen</p>
<p>Yskiessä ja aivastaessa tartuttavia aineita leviää pieninä pisaroina, jotka voivat levittää virusta. Yskimällä ja aivastamalla kyynärtaipeeseen tai paperinenäliinaan voit estää infektion leviämisen ympäristöön tai käsiisi. Heitä käytetty paperinenäliina aina roskakoriin ja pese kätesi.</p>
<p type="title">Vältä silmien, nenän ja suun koskettamista</p>
<p>Virus leviää silmien, nenän ja suun limakalvojen kautta. Vältä siksi silmien, nenän ja suun koskettamista.</p>
<p type="title" xml:lang="swe">Informationsblad på finska</p>
<p xml:lang="swe"><em type="italic">Om det nya coronaviruset och sjukdomen covid-19 </em></p>
<p>Tietoja uudesta koronaviruksesta ja covid-19-taudista (PDF, 532 kB)</p>
<p xml:lang="swe"><em type="italic">Du som är 70 år eller äldre – begränsa dina nära kontakter </em></p>
<p>Jos olet vähintään 70-vuotias, rajoita lähikontaktejasi (PDF, 672 kB)</p>
<p xml:lang="swe"><em type="italic">Undvik att bli smittad och att smitta andra – affisch </em></p>
<p>Vältä tartunnan saamista ja levittämistä (PDF, 138 kB)</p>
<p xml:lang="swe"><em type="italic">Det här kan du som besökare göra för att förebygga smittspridning av covid-19 (affisch) </em></p>
<p>Näin voit vierailijana ehkäistä COVID-19-taudin leviämistä (PDF, 305 kB)</p>
<p xml:lang="swe"><em type="italic">Förebygg smittspridning av covid-19 vid besök på särskilda boenden för äldre </em></p>
<p>Estä COVID-19-taudin leviäminen vieraillessasi iäkkäiden hoitokodeissa (PDF, 580 kB)</p>
<p type="title" xml:lang="swe">Dela informationen</p>
<p xml:lang="swe">Detta verk, och texter och bilder i tillhörande pdf:er, är licensierat under en Creative Commons Erkännande-DelaLika 4.0 Internationell Licens .</p>
<p xml:lang="swe">Uppdaterat: 2020-10-26</p>
<p xml:lang="nno">Dela på LinkedIn</p>
</body></document>
