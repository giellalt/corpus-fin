<document xml:lang="fin" id="no_id"><header><title>Sámi Giellagáldu esittelee toimintaansa Monikielisenä kuukautena | Sámi Giellagáldu</title><genre code="admin"/><author><unknown/></author><wordcount>277</wordcount><conversion_status type="standard"/><availability><license type="standard"/></availability><multilingual/><origFileName>http://www.giella.org/?p=2778</origFileName><parallel_text xml:lang="sme" location="_p=2775.html"/><parallel_text xml:lang="smn" location="_p=2771.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p xml:lang="eng">↓ Skip to Main Content</p>
<p type="title">Sámi Giellagáldu esittelee toimintaansa Monikielisenä kuukautena</p>
<p>Julkaistu</p>
<p>Julkaisija</p>
<p xml:lang="fit">Neeta Jääskö</p>
<p>Kansainvälisestä Äidinkielen päivästä 21.2. on alkanut Monikielinen kuukausi (Multilingual Month), joka kestää 21.3. saakka. Sámi Giellagáldu osallistuu kuukauteen esittelemällä toimintaansa eri kirjastoissa Suomen saamelaisalueella ja sen ulkopuolella. Esittely kestää noin puolitoista tuntia, jonka aikana eri saamen kielten kielityöntekijät kertovat Giellagáldun toiminnasta ja esittelevät saamen kielten moninaisuutta esityksin ja videoin. Kielityöntekijöiltä voi luonnollisesti kysyä myös kielineuvoja. Esittely on kirjastolle maksuton ja toteutetaan yhteisesti sovittuna aikana. Ottakaa toki yhteyttä!</p>
<p>Giellagáldu on yhteispohjoismainen hanke, jonka tarkoituksena on vakiinnuttaa saamelaiskielten yhteisen ammatti- ja resurssikeskuksen toiminta Ruotsiin, Suomeen ja Norjaan. Ammatti- ja resurssikeskus Sámi Giellagáldu eli Saamen Kielikaltio on monikielisyyden ytimessä ja huolehtii saamen kielten sanasto- ja terminologiatyöstä, normittamisesta ja kielenhuollosta sekä arkipäivän kielineuvonnasta, jotta kielten kehitys pysyy mukana yhteiskunnan murroksissa.</p>
<p>Multilingual Month (<span type="quote">”Monikielinen kuukausi”</span>) alkaa kansainvälisenä äidinkielen päivänä 21.2. ja päättyy 21.3. maailman runouden päivään ja rasisminvastaiseen päivään. Vuosittainen tapahtuma juhlii äidinkieliä, monikielisyyttä ja kielellistä moninaisuutta. Vuonna 2017 Multilingual Month kokoaa organisaatioita ja projekteja edistääkseen yhteistyötä pohjoismaiden välillä. Monikielisyyden sekä äidinkielen merkityksen nostaminen esille on saamelaisille ja saamen kielille erityisen tärkeää, sillä kaikki saamen kielet ovat UNESCOn mukaan uhanalaisia, eivätkä läheskään kaikki saamenkieliset saa vieläkään esim. opetusta omalla äidinkielellään.</p>
<p>Monikielisyyden kuukauden aikana Sámi Giellagáldu haluaa esitellä saamen kielten moninaisuutta ja toimintansa kirjoa Sevettijärveltä Trondheimiin, sekä esitellä saamen kielille luotuja kirjoittamisen ja kielenkäytön apuvälineitä kuten sanakirjoja ja oikolukua, sekä tuoda kielenhuolto- ja neuvontapalvelut lähemmäksi saamen kielten puhujia.</p>
<p xml:lang="fkv"><em type="bold">Lisätiedot ja esittelypyynnöt: </em></p>
<p xml:lang="sme">Sámi Giellagáldu / Neeta Jääskö  puh. 040 652 6235  info@giellagaldu.com  www.giella.org</p>
<p xml:lang="fkv"><em type="italic">Multilingual Month </em>:  https://suomeksi.multilingualmonth.org/  </p>
<p type="title" xml:lang="eng">Share this:</p>
<list><p type="listitem" xml:lang="fkv">Jaa Twitterissä(Avautuu uudessa ikkunassa)</p>
<p type="listitem" xml:lang="fkv">Jaa Facebookissa(Avautuu uudessa ikkunassa)</p>
<p type="listitem">Jaa Google+ palvelussa(Avautuu uudessa ikkunassa)</p>
</list><p type="title">Aiheeseen liittyy</p>
<p>Julkaistu kohteessa</p>
<p>Ajankohtaista</p>
<p xml:lang="vep">,</p>
<p xml:lang="ron">Uncategorized</p>
</body></document>
