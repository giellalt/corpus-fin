<document xml:lang="fin" id="no_id"><header><title/><genre code="admin"/><author><unknown/></author><wordcount>214</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="fin"/></multilingual><origFileName>http://www.lansstyrelsen.se/stockholm/Sv/manniska-och-samhalle/nationella-minoriteter/suomeksi/Pages/laki-kansallisista-vahemmistoista-.aspx</origFileName><parallel_text xml:lang="sma" location="nat-min-laake-nasjovnelle-unnebelahkoej-bjre.html"/><parallel_text xml:lang="sme" location="nat-min-lahka-riikkalas-unniloguid-birra.html"/><parallel_text xml:lang="smj" location="nat-min-lahka-rijkalasj-unneplagoj-birra.html"/><parallel_text xml:lang="swe" location="nat-min-ny-lag-om-nationella-minoriteter.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Laki kansallisista vähemmistöistä - Länsstyrelsen i Stockholm</p>
<list/><p type="title">Laki kansallisista vähemmistöistä</p>
<p><em type="italic">Laki kansallisista vähemmistöistä ja vähemmistökielistä astui voimaan 1.1.2010. Se korvaa lait oikeudesta käyttää saamea, suomea ja meänkieltä hallintoviranomaisissa ja tuomioistuimissa. Lisäksi saamelaiskäräjälakiin ja sosiaalipalvelulakiin on tehty muutoksia. </em></p>
<p>Lotta Landström</p>
<p>Ruotsin kansainvälisten velvoitteiden mukaisesti tietyt vähemmistöoikeudet tulee toteuttaa koko maassa. Siksi uusi laki (2009:724) koskee kaikkia kansallisia vähemmistöjä.</p>
<p>Nk. <em type="italic">perussuoja </em>tarkoittaa muun muassa että: </p>
<list><p type="listitem">hallintoviranomaisten tulee sopivalla tavalla tarpeen vaatiessa informoida kansallisia vähemmistöjä heidän oikeuksistaan,</p>
<p type="listitem">valtiolla ja kunnilla on erityinen vastuu kansallisten vähemmistökielten suojelemisesta ja edistämisestä, ja lisäksi tulee edistää kansallisten vähemmistöjen mahdollisuuksia säilyttää ja kehittää kulttuuriaan Ruotsissa,</p>
<p type="listitem">erityisesti tulee edistää lasten kulttuurisen identiteetin kehittämistä ja oman vähemmistökielen käyttöä,</p>
<p type="listitem">hallintoviranomaisten tulee antaa kansallisille vähemmistöille mahdollisuus vaikuttaa itseään koskeviin asioihin ja neuvotella sellaisista asioista vähemmistöjen edustajien kanssa mahdollisimman paljon.</p>
</list><p>Lisäksi kullakin hallintoalueella on suomen-, saamen- ja meänkielisiä koskevat <em type="italic">erikoisoikeudet </em>. Näitä oikeuksia ovat muun muassa: </p>
<list><p type="listitem">yksittäisen henkilön oikeus käyttää kieltään asioidessaan suullisesti tai kirjallisesti viranomaisen kanssa, jos viranomainen on asiassa päätöksentekijä,</p>
<p type="listitem">viranomainen on velvollinen antamaan suullisen vastauksen samalla kielellä sekä vaadittaessa antamaan kirjallisen käännöksen päätöksestä ja sen perusteluista. Viranomainen voi määrätä erityisen ajan ja paikan vähemmistökielisen palvelun antamista varten,</p>
<p type="listitem">hallintoviranomaisen tulee huolehtia siitä, että käytettävissä on vähemmistökielen taitoista henkilökuntaa,</p>
<p type="listitem">kunnilla on erityisiä velvollisuuksia järjestää vanhusten- ja lastenhuoltoa kokonaan tai osittain vähemmistökielellä, jos joku hallintoalueella sitä vaatii.</p>
</list></body></document>
