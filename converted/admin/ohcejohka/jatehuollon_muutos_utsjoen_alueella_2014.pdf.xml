<document xml:lang="fin" id="no_id"><header><title/><genre code="admin"/><author><unknown/></author><year>2014</year><wordcount>416</wordcount><conversion_status type="standard"/><availability><license type="standard"/></availability><multilingual/><origFileName>http://www.utsjoki.fi/media/Tekninen/Tiedotteet/Jatehuollon%20muutos%20Utsjoen%20alueella%202014.pdf</origFileName><parallel_text xml:lang="sme" location="jatehuollon_muutos_utsjoen_alueella_2014_saameksi.pdf"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>IK-Itella Posti Oy</p>
<p xml:lang="vep"><em type="bold">MUUTOS JÄTTEIDEN KERÄYKSEEN UTSJOEN KUNNAN ALUEELLA 1.3.2014 ALKAEN </em></p>
<p>Alueella: Utsjoen kirkonkylältä Tenontietä Kordshamin lampeen saakka, Nuorgamintietä Ala-Niemelään saakka ja Utsjoentietä Saarelaan saakka, siirrytään kiinteistökohtaiseen jätteiden keräykseen 1.3.2014 alkaen. Jokaisen talouden tulee hankkia oma tyhjennysastia, joka sijoitetaan siten, että astia on kokoajan omistajan valvonnan alaisuudessa ja/tai kuljetetaan tyhjennyspäivinä tienlaitaan tyhjennettäväksi. Jäteauton ajovuoro on joka toinen keskiviikko ellei siitä toisin ilmoiteta. Kiinteistön omistajan/haltijan tulee erikseen sopia jätteitä keräävän yrittäjän kanssa tyhjennysvälistä. Kiinteistökohtaiseen jätteenkeräykseen liittymisestä ei voida myöntää vapautuksia. Maksu paikkakuntalaisilla määräytyy talouden henkilöluvun mukaisesti. Myöhemmin tullaan siirtymään tyhjennyskertojen ja jäteastian koon mukaiseen laskutukseen. Haja-asutusalueen keräysjärjestelmä (nykyinen) puretaan 1.3.2014 alkaen seuraavilta alueilta: − Aittikuolpuna − Kostejärvi − Mantokuolpuna</p>
<p>Kiinteistön omistajien/haltijoiden tulee ilmoittaa 1.3.2014 mennessä Utsjoen kunnalle kirjallisesti: Kiinteistön osoite, laskutustiedot, hankkimansa astian koko ja talouden henkilöluku. Yksittäiset taloudet tai loma-asuinrakennusten omistajat voivat yhdessä sopimusperusteisesti järjestää esim. yhtenäisten kiinteistöryhmien kanssa keräyspisteen. Loma-asuinrakennusten omistajat hankkivat myös oman jäteastian tai voivat sopia jonkun paikallisen kiinteistönhaltijan kanssa jätteiden vastaanottamisesta. Utsjoen kunnan siirtokuormaus- ja hyötyjäteasemalle voi myös toimittaa talousjätteitä sen aukioloaikoina. <em type="bold">LAJITTELU, KERÄYS JA KULJETUS </em>− Vastuu jätehuollon järjestämisestä on jätteen tuottajalla eli yrityksellä, yhteisöllä tai henkilöllä jonka hallinnassa jäte on. − Jätteiden lajittelu, keräys ja kuljetus hyödynnettäväksi tai käsiteltäväksi ovat keskeinen osa jätehuollon käytännön toteutusta. − Jätteen tuottaja, asukas tai talous vastaa jätteistään siihen saakka, kunnes hän on todisteellisesti luovuttanut jätteet jätteiden kerääjälle. − Jäteastian ulkopuolelle jätetyt jätteet kuuluvat jätelain seuraamuslainsäädännön piiriin. − Rautaromun, hiekan, kivien, rakennusjätteiden, poistettujen kodinkoneiden, ongelmajätteiden yms. laittaminen talousjäteastioihin on ehdottomasti kiellettyä ! </p>
<p>IK-Itella Posti Oy</p>
<p><em type="bold">RAKENNUS- JA PURKUJÄTTEET </em>Rakennus- ja purkujätteistä huolehtiminen loppusijoitukseen kuuluu aina rakentajalle. Rakennus- purkujätteiden laittaminen vähäisissäkään määrin talousjätteiden keräyksen mukaan on ehdottomasti kiellettyä. </p>
<p>Lähin omatoimisen rakennusjätteen toimittamisen vastaanottoasema on Ivalossa Lapeco Oy:n ylläpitämä Lintumaan siirtokuormaus- ja hyötyjäteasema. Rakennusjätteitä voi toimittaa myös Utsjoen kirkonkylän siirtokuormaus- ja hyötyjäteasemalle, Sullamintie 154. Jätteiden keräyksen hoitaa Napapiirin Kuljetus Oy puh. 0400-399 882 / Hannu Alenius Oy puh. 040-5053 890. <em type="bold">SÄHKÖ- , ELEKTRONIIKKA- JA RAUTAROMU (SER) </em>Syntyvä sähkö-, elektroniikka- ja rautaromu on toimitettava asianmukaiseen keräyspisteeseen. SER-romua voi toimittaa tällä hetkellä maksutta Utsjoen kirkonkylän siirtokuormaus- ja hyötyjäteasemalle sekä tulevaisuudessa myös Karigasniemeen rakennettavalle siirtokuormaus- ja hyötyjäteasemalle. </p>
<p><em type="bold">ONGELMAJÄTTEET </em>Ongelmajätteitä ovat esim. akut, loisteputket, jäteöljyt, maalit, lääkkeet jne. Ongelmajätekontit ovat tällä hetkellä Utsjoen kirkonkylän siirtokuormaus- ja hyötyjäteasemalla. Ongelmajätekontti tulee myös Karigasniemen siirtokuormaus- ja hyötyjäteasemalle. </p>
<p>Siirtokuormaus- ja hyötyjäteasemalla kameravalvonta.</p>
<p type="listitem">Toimintaohjeet siirtokuormaus- ja hyötyjäteasemalla</p>
<p type="listitem">saapuessasi jäteasemalle, pysähdy portilla ja kerro mitä jätettä kuormasi sisältää.</p>
<p type="listitem">suorita mahdollinen maksu jätekuormastasi. Mikäli, ette voi suorittaa maksua käteisellä, ilmoittakaa autonne rekisteritunnus, nimenne ja laskutusosoitteenne asemanhoitajalle  jälkikäteen lähetettävää laskua varten.</p>
<p type="listitem">asemanhoitaja neuvoo sinulle mihin voit viedä tuomasi jätteet.</p>
</body></document>
