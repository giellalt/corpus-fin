<document xml:lang="fin" id="no_id"><header><title>Vaaleissa valitaan 200 kansanedustajaa - 
	Oikeusministeriö
</title><genre code="admin"/><author><unknown/></author><year>2016</year><wordcount>103</wordcount><conversion_status type="standard"/><availability><license type="standard"/></availability><multilingual/><origFileName>http://www.oikeusministerio.fi/fi/index/julkaisut/esitteet/perustuslaki/vaaleissavalitaan200kansanedustajaa.html</origFileName><parallel_text xml:lang="eng" location="vaaleissavalitaan200kansanedustajaa.html"/><parallel_text xml:lang="sme" location="valggainvalljejuvvojit200riikkabeaiveairasa.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p type="title">Perustuslaki</p>
<p type="title">Vaaleissa valitaan 200 kansanedustajaa</p>
<p xml:lang="olo">3 LUKU</p>
<p>Kansanedustajaehdokkaaksi kelpaa jokainen äänioikeutettu. Vain presidentti, korkea oikeusviranomainen ja sotilasvirassa palveleva eivät saa olla ehdokkaina. Eduskuntavaaleissa valitaan 200 kansanedustajaa niiden ehdokkaiden joukosta, jotka puolueet ja äänestäjäryhmät ovat asettaneet ehdolle.</p>
<p>Eduskunta hoitaa tehtäväänsä seuraaviin eduskuntavaaleihin asti, jotka säännönmukaisesti pidetään neljän vuoden välein. Presidentti voi pääministerin aloitteesta ja eduskuntaryhmiä kuultuaan määrätä ennenaikaiset vaalit. Harvoin - viimeksi vuonna 1975 - eduskunnan kausi jää normaalia lyhyemmäksi.</p>
<p>Kansanedustajan on noudatettava perustuslakia. Muut määräykset eivät sido häntä. Kansanedustajaa ei saa estää hoitamasta tehtäviään, ja eduskunnassa hänellä on oikeus puhua kaikista käsiteltävistä asioista. Jos kansanedustaja rikkoo lakia, häntä rangaistaan samalla tavoin kuin muitakin.</p>
</body></document>
