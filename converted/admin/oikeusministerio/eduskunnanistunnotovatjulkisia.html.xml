<document xml:lang="fin" id="no_id"><header><title>Eduskunnan istunnot ovat julkisia - 
	Oikeusministeriö
</title><genre code="admin"/><author><unknown/></author><year>2016</year><wordcount>132</wordcount><conversion_status type="standard"/><availability><license type="standard"/></availability><multilingual/><origFileName>http://www.oikeusministerio.fi/fi/index/julkaisut/esitteet/perustuslaki/eduskunnanistunnotovatjulkisia.html</origFileName><parallel_text xml:lang="eng" location="eduskunnanistunnotovatjulkisia.html"/><parallel_text xml:lang="sme" location="riikkabeivviidcoahkkimatleatalmmolaccat.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p type="title">Perustuslaki</p>
<p type="title">Eduskunnan istunnot ovat julkisia</p>
<p xml:lang="vep">4 LUKU</p>
<p>Eduskunta tekee päätökset täysistunnossa, jota johtaa puhemies tai varapuhemies. Päätöksentekoon saavat osallistua vain kansanedustajat.</p>
<p>Täysistunnot ovat julkisia. Niitä voi seurata istuntosalin lehtereillä ja tiedotusvälineistä. Myös eduskunnan istuntojen pöytäkirjat ovat julkisia.</p>
<p>Eduskunnan täysistunnossa saavat puhua kansanedustajat ja ministerit. Oikeusasiamies ja oikeuskansleri voivat myös puhua, jos heidän asioitaan käsitellään.</p>
<p>Eduskunnassa asia tulee käsittelyyn joko hallituksen esityksenä tai kansanedustajan aloitteena. Vähintään 50 000 äänioikeutetulla Suomen kansalaisella on oikeus tehdä eduskunnalle aloite lain säätämiseksi jostakin asiasta.</p>
<p>Ennen päätöstä kaikki esitykset ja aloitteet käsitellään valiokunnissa. Ne ovat eduskunnan sisäisiä valmisteluelimiä, joiden työ ei ole julkista, ennen kuin valiokunta julkistaa mietintönsä tai lausuntonsa.</p>
<p>Vähintään kaksikymmentä kansanedustajaa saa tehdä valtioneuvostolle välikysymyksen. Hallituksen vastauksesta käydyn keskustelun jälkeen eduskunta äänestää siitä, nauttiiko hallitus eduskunnan luottamusta.</p>
<p>Kansanedustaja voi jättää ministerin vastattavaksi suullisen tai kirjallisen kysymyksen.</p>
</body></document>