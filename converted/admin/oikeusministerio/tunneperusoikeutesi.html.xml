<document xml:lang="fin" id="no_id"><header><title>Tunne perusoikeutesi! - 
	Oikeusministeriö
</title><genre code="admin"/><author><unknown/></author><year>2016</year><wordcount>139</wordcount><conversion_status type="standard"/><availability><license type="standard"/></availability><multilingual/><origFileName>http://www.oikeusministerio.fi/fi/index/julkaisut/esitteet/perustuslaki/tunneperusoikeutesi.html</origFileName><parallel_text xml:lang="eng" location="tunneperusoikeutesi.html"/><parallel_text xml:lang="sme" location="dovddavuo273273ovuoigatvuo273aidat.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p type="title">Perustuslaki</p>
<p type="title">Tunne perusoikeutesi!</p>
<p xml:lang="olo">2 LUKU</p>
<p>Perustuslaissa on turvattu yksilön perusoikeudet: lain on oltava kaikille sama, sana on vapaa, voi uskoa tai olla uskomatta, voi kokoontua ilman lupaa, voi valita asuinpaikkansa ja liikkua vapaasti.</p>
<p>Jokaisella 18 vuotta täyttäneellä Suomen kansalaisella on äänioikeus eduskunta-, presidentin- ja EU-vaaleissa sekä kuntavaaleissa. EU- ja kuntavaaleissa äänioikeutettu voi olla myös muun maan kansalainen.</p>
<p>Suomalaisella on oikeus omaan kieleen. Suomi ja ruotsi ovat Suomen kansalliskieliä, joita on oikeus käyttää viranomaisten kanssa asioidessa.</p>
<p>Saamelaisten, romanien ja muiden ryhmien kielelliset oikeudet on mainittu perustuslaissa.</p>
<p>Valtion ja asuinkunnan on turvattava ihmisarvoisen elämän puitteet silloin, kun omat voimat eivät riitä. Jokaiselle on järjestettävä maksuton perusopetus.</p>
<p>Yksityiselämä, kunnia ja koti ovat perustuslain suojaamia. On oikeus säilyttää salaisuutensa: toisen lähettämää viestiä ei ole oikeus lukea tai kuunnella ilman lupaa.</p>
<p>Vastuu yhteisen ympäristön säilymisestä kuuluu kaikille - sitä ei voi odottaa vain muilta.</p>
</body></document>
