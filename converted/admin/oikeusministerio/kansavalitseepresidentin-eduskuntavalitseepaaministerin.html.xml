<document xml:lang="fin" id="no_id"><header><title>Kansa valitsee presidentin - eduskunta valitsee pääministerin - 
	Oikeusministeriö
</title><genre code="admin"/><author><unknown/></author><year>2016</year><wordcount>136</wordcount><conversion_status type="standard"/><availability><license type="standard"/></availability><multilingual/><origFileName>http://www.oikeusministerio.fi/fi/index/julkaisut/esitteet/perustuslaki/kansavalitseepresidentin-eduskuntavalitseepaaministerin.html</origFileName><parallel_text xml:lang="eng" location="kansavalitseepresidentin-eduskuntavalitseepaaministerin.html"/><parallel_text xml:lang="sme" location="albmotvalljepresideantta-riikkabeaivvitvalljejitoaiveministara.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p type="title">Perustuslaki</p>
<p type="title">Kansa valitsee presidentin - eduskunta valitsee pääministerin</p>
<p xml:lang="olo">5 LUKU</p>
<p>Tasavallan presidentti valitaan suoralla vaalilla. Ehdokkaan tulee olla äänioikeutettu syntyperäinen Suomen kansalainen.</p>
<p>Vaalin ensimmäiselle kierrokselle osallistuvat puolueiden ja äänestäjäryhmien asettamat ehdokkaat.</p>
<p>Jos kukaan ehdokkaista ei saa yli puolta annetuista äänistä, järjestetään toinen kierros. Siinä ovat ehdolla vain kaksi ensimmäisellä kierroksella eniten ääniä saanutta ehdokasta. Enemmän ääniä kerännyt tulee presidentiksi.</p>
<p>Presidentin virkakausi kestää kuusi vuotta. Sama henkilö voidaan valita peräkkäin vain kahdeksi kaudeksi eli 12 vuodeksi.</p>
<p>Presidentti tekee valtaosan päätöksistään valtioneuvoston ehdotuksesta.</p>
<p>Valtioneuvoston pitää nauttia eduskunnan luottamusta. Eduskuntavaalien jälkeen puolueiden eduskuntaryhmät neuvottelevat ja sopivat uuden hallituksen muodostamisesta. Eduskunta valitsee pääministerin, jonka presidentti nimittää. Muut ministerit presidentti nimittää pääministerin esityksen mukaisesti.</p>
<p>Pääministeri johtaa valtioneuvoston työtä. Tärkeimmistä asioista, kuten lakiesityksistä ja talousarvioesityksestä, päätetään hallituksen istunnossa.</p>
<p>Jokainen ministeri huolehtii oman alansa esitysten valmistelusta ja vastaa myös eduskunnan tekemien päätösten toimeenpanosta.</p>
</body></document>
