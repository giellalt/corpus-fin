<document xml:lang="fin" id="no_id"><header><title>Mihin asioihin oikeusapua saa - 
	Oikeus.fi
</title><genre code="admin"/><author><unknown/></author><year>2014</year><wordcount>111</wordcount><conversion_status type="standard"/><availability><license type="standard"/></availability><multilingual/><origFileName>https://oikeus.fi/fi/index/esitteet/oikeusapu/mihinasioihinoikeusapuasaa.html</origFileName><parallel_text xml:lang="eng" location="mihinasioihinoikeusapuasaa.html"/><parallel_text xml:lang="sme" location="maidassiidevuoigatvuo273aveahkioauuu.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p type="title">Oikeusapu</p>
<p type="title">Mihin asioihin oikeusapua saa</p>
<p>Oikeusapua annetaan kaikenlaisissa oikeudellisissa asioissa, joita ovat esimerkiksi:</p>
<list><p type="listitem">avioero, ositus, elatusapu, avioehto</p>
<p type="listitem">testamentti, perunkirjoitus, perinnönjako</p>
<p type="listitem">velallisen, velkojan tai takaajan avustaminen</p>
<p type="listitem">työpalkkasaatava, työsopimuksen purku, irtisanominen</p>
<p type="listitem">vuokrasaatava, irtisanominen, häätö</p>
<p type="listitem">kauppakirja, kaupanpurku, hinnanalennus</p>
<p type="listitem">rikoksesta epäillyn tai rikoksen uhrin avustaminen, lähestymiskielto</p>
<p type="listitem">valitukset esimerkiksi toimeentulotukea, huostaanottoa, Kelan korvauksia koskevissa asioissa</p>
</list><p>Oikeusapua ei anneta, jos asianosaisella on asian käsittelyn kattava oikeusturvavakuutus. Oikeusturvavakuutus voi sisältyä esimerkiksi kotivakuutukseen, ammattiliiton vakuutukseen tai maatilavakuutukseen.</p>
<p>Oikeusturvavakuutuksen omavastuuosuuden kattamiseen oikeusapua voidaan kuitenkin myöntää, jos hakija on tulojensa ja varallisuutensa perusteella oikeutettu korvauksettomaan oikeusapuun.</p>
<p>Oikeusapua ei anneta yhtiöille tai yhteisöille. Yksityinen elinkeinonharjoittaja voi saada oikeusapua elinkeinotoimintaa koskevassa tuomioistuinasiassa, mutta muussa elinkeinotoimintaa koskevassa asiassa vain, jos siihen on erityistä syytä.</p>
</body></document>
