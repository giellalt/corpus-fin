<document xml:lang="fin" id="no_id"><header><title>Mitä oikeusapu hakijalle maksaa - 
	Oikeus.fi
</title><genre code="admin"/><author><unknown/></author><year>2014</year><wordcount>237</wordcount><conversion_status type="standard"/><availability><license type="standard"/></availability><multilingual/><origFileName>https://oikeus.fi/fi/index/esitteet/oikeusapu/mitaoikeusapuhakijallemaksaa.html</origFileName><parallel_text xml:lang="eng" location="mitaoikeusapuhakijallemaksaa.html"/><parallel_text xml:lang="sme" location="maidvuoigatvuo273aveahkkiohccaimaksa.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p type="title">Oikeusapu</p>
<p type="title">Mitä oikeusapu hakijalle maksaa</p>
<p>Oikeusavun saajalta perittävät kulut muodostuvat omavastuusta ja oikeusapumaksusta.</p>
<p type="title" xml:lang="est">Omavastuu</p>
<p>Oikeusavun saaja maksaa oikeusavustajan palkkiosta tietyn prosenttiosuuden (perusomavastuu). Se määräytyy hakijan kuukausittaisten käyttövarojen perusteella seuraavasti:</p>
<p>Yksinäinen henkilö</p>
<p>Käyttövarat enintään</p>
<p xml:lang="olo">Perusomavastuu</p>
<p xml:lang="fra">600 euroa</p>
<p xml:lang="koi">0 %</p>
<p xml:lang="fra">800 euroa</p>
<p xml:lang="koi">20 %</p>
<p xml:lang="fra">900 euroa</p>
<p xml:lang="koi">30 %</p>
<p xml:lang="fra">1 050 euroa</p>
<p xml:lang="koi">40 %</p>
<p xml:lang="fra">1 150 euroa</p>
<p xml:lang="koi">55 %</p>
<p xml:lang="fra">1 300 euroa</p>
<p xml:lang="koi">75 %</p>
<p>Kun käyttövarat ovat yli 1 300 euroa, oikeusapua ei myönnetä.</p>
<p>Puolisot yhteensä</p>
<p>Käyttövarat enintään</p>
<p xml:lang="olo">Perusomavastuu</p>
<p xml:lang="fra">1 100 euroa</p>
<p xml:lang="koi">0 %</p>
<p xml:lang="fra">1 400 euroa</p>
<p xml:lang="koi">20 %</p>
<p xml:lang="fra">1 600 euroa</p>
<p xml:lang="koi">30 %</p>
<p xml:lang="fra">2 000 euroa</p>
<p xml:lang="koi">40 %</p>
<p xml:lang="fra">2 200 euroa</p>
<p xml:lang="koi">55 %</p>
<p xml:lang="fra">2 400 euroa</p>
<p xml:lang="koi">75 %</p>
<p>Kun käyttövarat ovat yli 2 400 euroa, oikeusapua ei myönnetä.</p>
<p>Oikeusavun saajan varallisuus kasvattaa hänen kuluvastuutaan, jos talletuksia, asunto-osakkeita, kiinteistöjä tai muuta omaisuutta on yli 5 000 euron arvosta (lisäomavastuu). Varoista vähennetään velat. Vakituista asuntoa, tavanomaista vapaa-ajan asuntoa ja autoa tai näiden hankkimiseksi otettuja velkoja ei kuitenkaan oteta huomioon.</p>
<p>Perunkirjoitusasiassa vainajan varat otetaan huomioon täysimääräisesti, ja ne lisätään lisäomavastuun määrään (korotettu lisäomavastuu). Lisäomavastuun määrässä otetaan huomioon myös omaisuus, jonka hakija saa esimerkiksi perinnönjaossa tai osituksessa.</p>
<p>Omavastuun määrä vahvistetaan asian tultua hoidetuksi. Omavastuusta voidaan periä ennakkoa.</p>
<p>Oikeusavun saajan on ilmoitettava oikeusaputoimistolle muutoksista tuloissaan, menoissaan ja varallisuudessaan. Jos oikeusavun saajan taloudelliset olosuhteet muuttuvat, oikeusaputoimisto voi muuttaa oikeusapupäätöstä. Päätöstä muutettaessa määrätään, sovelletaanko sitä takautuvasti.</p>
<p type="title" xml:lang="est">Oikeusapumaksu</p>
<p>Oikeusapumaksu on 70 euroa ja se peritään kaikilta muilta hakijoilta paitsi niiltä, jotka saavat oikeusapua korvauksetta eli ilman omavastuuta.</p>
</body></document>
