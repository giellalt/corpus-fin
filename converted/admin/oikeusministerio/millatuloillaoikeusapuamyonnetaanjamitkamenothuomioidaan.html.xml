<document xml:lang="fin" id="no_id"><header><title>Millä tuloilla oikeusapua myönnetään ja mitkä menot huomioidaan - 
	Oikeus.fi
</title><genre code="admin"/><author><unknown/></author><year>2014</year><wordcount>95</wordcount><conversion_status type="standard"/><availability><license type="standard"/></availability><multilingual/><origFileName>https://oikeus.fi/fi/index/esitteet/oikeusapu/millatuloillaoikeusapuamyonnetaanjamitkamenothuomioidaan.html</origFileName><parallel_text xml:lang="eng" location="millatuloillaoikeusapuamyonnetaanjamitkamenothuomioidaan.html"/><parallel_text xml:lang="sme" location="maidboa273uiguinvuoigatvuo273aveahkkimie273ihuvvo.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p type="title">Oikeusapu</p>
<p type="title">Millä tuloilla oikeusapua myönnetään ja mitkä menot huomioidaan</p>
<p>Oikeusapu myönnetään hakijan tulojen, menojen, varallisuuden ja elatusvelvollisuuden perusteella. Oikeusaputoimistossa lasketaan niistä hakijan kuukausittaiset käyttövarat seuraavasti:</p>
<p>Tuloina otetaan huomioon palkka- ja eläketulojen sekä päivärahojen lisäksi muun muassa elatusavut, lapsilisät, muut etuudet ja pääomatulot. Myös hakijan avio- tai avopuolison tai rekisteröidyn parisuhteen toisen osapuolen tulot otetaan huomioon. Puolison tuloja ei kuitenkaan huomioida, jos hakija on epäiltynä tai vastaajana rikosasiassa tai puoliso on jutussa hakijan vastapuolena.</p>
<p>Kuukausituloista vähennetään verot. Niistä vähennetään myös asumismenot, päivähoitomaksut, elatusapumaksut sekä säännölliset ulosotto- ja velkajärjestelymenot. Lisäksi kustakin alaikäisestä lapsesta tehdään 300 euron vähennys.</p>
</body></document>
