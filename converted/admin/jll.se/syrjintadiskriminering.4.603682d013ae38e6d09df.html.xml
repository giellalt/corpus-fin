<document xml:lang="fin" id="no_id"><header><title>Syrjintä (Diskriminering) - Region Jämtland Härjedalen</title><genre code="admin"/><author><unknown/></author><wordcount>186</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="fin"/></multilingual><origFileName>http://jll.se/omoss/informationpaandrasprak/suomifinska/syrjintadiskriminering.4.603682d013ae38e6d09df.html</origFileName><parallel_text xml:lang="sma" location="sierredimmiediskriminering.4.60018e7312debfe732b80009603.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title" xml:lang="swe">Syrjintä (Diskriminering)</p>
<p>Terveydenhuoltoa ja sairaanhoitoa koskee syrjintälainsäädäntö (laki 2008:567). Se tarkoittaa, että syrjintä on kielletty terveydenhuollossa ja sairaanhoidossa ja muussa lääkinnällisessä toiminnassa. Tällä tarkoitetaan tässä toimintoja, jotka kuuluvat terveydenhuoltolain sekä hammashuoltolain piiriin.</p>
<p>Syrjintää ei saa tapahtua sukupuolen, sukupuolen ylittävän identiteetin ja/tai ilmaisun, seksuaalisen suuntauksen, vajaakuntoisuuden, etniseen ryhmään kuulumisen, uskonnon tai jonkin muun vakaumuksen perusteella. Iän perusteella tapahtuvaa syrjintää ei oteta lukuun terveydenhuollossa, mutta vuoden 2010 aikana ilmestyi tutkimus, jossa annettiin esityksiä siitä, miltä laajennettu tuki ikäsyrjintää vastaan näyttäisi ja jossa myös terveydenhuolto olisi mukana.</p>
<p>Sukupuolen osalta ei ole esteitä sille, että naisia ja miehiä hoidetaan eri tavalla, jos sillä on oikeutettu päämäärä ja jos käytettävät keinot ovat sopivia ja tarpeen päämäärän saavuttamiseksi. Kyseeseen voivat tulla esimerkiksi erilaiset hoidot ruumiinrakenteen tai lääkeannoksen koon perusteella.</p>
<p>Jos tunnet kokeneesi syrjintää ja haluat saada tukea tai tehdä ilmoituksen, ota yhteys paikalliseen syrjinnän vastaiseen toimistoon soittamalla numeroon 063 148 995 tai lähettämällä sähköpostia osoitteeseen ostersund@byranmotdiskriminering.se . Voit myös ottaa yhteyden syrjintäasiamieheen (DO:hon) soittamalla numeroon 08 1202 0700 tai lähettämällä sähköpostia osoitteeseen do@do.se</p>
<p>Jos haluat lisätietoja, ota yhteys maakäräjäkunnan moninaisuusstrategiin Anna Ebenmarkiin soittamalla numeroon 063 147 632 tai lähettämällä sähköpostia osoitteeseen anna.ebenmark@jll.se</p>
</body></document>
