<document xml:lang="fin" id="no_id"><header><title>Suomen saamelaiskäräjät hakee määräaikaista pohjoissaamen kielityöntekijää SÁFÁ2-projektiin</title><genre code="admin"/><author><unknown/></author><year>2013</year><wordcount>252</wordcount><conversion_status type="standard"/><availability><license type="standard"/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2073&amp;Itemid=10</origFileName><parallel_text xml:lang="sme" location="virkailmsafa2_pohjoissaamen_kielityontekija_toukokuu_2013.pdf"/><parallel_text xml:lang="smn" location="virkailmsafa2_pohjoissaamen_kielityontekija_toukokuu_ak_2013.pdf"/><parallel_text xml:lang="sms" location="virkailmsafa2_pohjoissaamen_kielityontekija_toukokuu_ns.2013.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version></header><body><p>Suomen saamelaiskäräjät hakee <em type="bold">määräaikaista pohjoissaamen kielityöntekijää</em> SÁFÁ2-projektiin. Työ alkaa heti ja kestää 31.5.2014 saakka.  </p>
<p>Saamelainen parlamentaarinen neuvosto (Suomen, Norjan ja Ruotsin saamelaiskäräjien yhteistyöelin) on aloittanut 1.1.2013 yhteispohjoismaisen saamen kielen ammatti- ja resurssikeskuksen perustamishankkeen, joka päättyy 30.6.2014. Hankkeen päärahoittaja on EU:n aluekehitysrahaston Interreg IV A Nord-ohjelma.</p>
<p>Kielityöntekijän tehtäviin kuuluu kielenhuolto, kielenkehittäminen, terminologiatyö, normitus ja tiedotus- ja neuvontatyö. Kielityöntekijälle voidaan määrätä muita toimia, jotka kuuluvat yhteispohjoismaisen saamen kielen ammatti- ja resurssikeskuksen perustamishankkeeseen.</p>
<p>Säädösperusteisena kelpoisuusvaatimuksena on tehtävän edellyttämä koulutus ja lisäksi vaaditaan saamen kielen taitoa. Hankkeeseen haetaan ensisijaisesti henkilöä, jolla on saame äidinkielenä tai vastaava kielitaito. Toivomme hakijalta soveltuvaa saamen kielen koulutusta (korkeakoulu/yliopisto), kokemusta vastaavista töistä ja saamelaisyhteiskunnan ja -kielten tuntemusta. Lisäksi toivomme ammatillista osaamista, yhteistyökykyä, saamen kielen kirjallista taitoa sekä kykyä työskennellä itsenäisesti ja tavoitteellisesti.</p>
<p>Yhteispohjoismaisen saamen kielen ammatti- ja resurssikeskuksen työkielet ovat saamen kieli sekä suomen kieli ja ruotsin/norjan kieli. Keskuksen tehtävänä on yhdessä saamelaiskäräjien kanssa yhteispohjoismaisen kieliyhteistyön vahvistaminen ja kehittäminen, saamen kielen vahvistaminen ja kehittäminen niin, että kunkin kieliryhmän yksilölliset tarpeet, haasteet ja voimavarat huomioidaan, ja saamen kielen elävöittäminen ja turvaaminen tulevaisuudessa.</p>
<p>Kielityöntekijä on palvelussuhteessa Suomen saamelaiskäräjiin ja palkkaus määräytyy Suomen saamelaiskäräjien palkkausjärjestelmän vaativuustasojen V/II - IV/IV mukaan (peruspalkka 2079,952425,08 euroa/kk).  Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Toimipaikka sijaitsee jossakin saamelaiskäräjien toimipaikoista tai muualla sopimuksen mukaan.</p>
<p><em type="bold">Hakemukset liitteineen tulee toimittaa Suomen saamelaiskäräjien sihteeristöön 17.5.2013 klo 16.00 mennessä osoitteella: Sajos, 99870 Inari.</em> Lisätietoja työstä antavat projektipäällikkö Marko Marjomaa 050 438 2484 ja kieliturvasihteeri Siiri Jomppanen 050 493 9018. Saamelaiskäräjien toimintaan voi tutustua nettiosoitteessa www.samediggi.fi. </p>
<p>Inarissa 2.5.2013      Saamelaiskäräjät</p>
</body></document>