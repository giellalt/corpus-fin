<document xml:lang="fin" id="no_id">
  <header>
    <title>Suomen saamelaiskäräjät hakee määräaikaista projektisihteeriä</title>
    <genre code="admin"/>
    <author>
      <unknown/>
    </author>
    <year>2013</year>
    <wordcount>215</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=2237&amp;Itemid=10</origFileName>
    <parallel_text xml:lang="sme" location="virkailmsafa2_projektisihteeri_22112013.pdf"/>
    <parallel_text xml:lang="smn" location="virkailmsafa2_projektisihteeri_22112013.pdf"/>
    <parallel_text xml:lang="sms" location="virkailmsafa2_projektisihteeri_22112013.pdf"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Saamelainen Parlamentaarinen Neuvosto (Suomen, Norjan ja Ruotsin saamelaiskäräjien yhteistyöelin) aloitti 1.1.2013 yhteispohjoismaisen saamen kielen ammatti- ja resurssikeskuksen perustamishankkeen, joka päättyy 30.6.2014. Hankkeen päärahoittaja on EU:n Interreg IV A Nord Sápmi.</p>
    <p>Projektia varten Suomen saamelaiskäräjät hakee</p>
    <p>
      <em type="bold">   määräaikaista projektisihteeriä </em>
    </p>
    <p>Työ alkaa 16.12.2013 ja kestää 30.6.2014 asti. Projektisihteerin tehtäviin kuuluvat projektin päivittäiset toimistotehtävät, kokousten järjestäminen sekä projektin kirjanpitotehtävistä huolehtiminen. Työntekijälle voidaan määrätä muita toimia, jotka kuuluvat yhteispohjoismaisen saamen kielen ammatti- ja resurssikeskuksen perustamishankkeeseen.</p>
    <p>Kelpoisuusvaatimuksena on tehtävän edellyttämä koulutus ja lisäksi vaaditaan saamen kielen taitoa.Työn menestyksellistä hoitamista edesauttavat hyvä saamen kielen suullinen ja kirjallinen taito sekä riittävä kokemus toimisto- ja kirjanpitotehtävistä.</p>
    <p>Yhteispohjoismaisen saamen kielen ammatti- ja resurssikeskuksen työkielet ovat saamen kieli sekä suomen kieli ja ruotsin/norjan kieli. Keskuksen tehtävänä on yhdessä saamelaiskäräjien kanssa yhteispohjoismaisen kieliyhteistyön vahvistaminen ja kehittäminen, saamen kielen vahvistaminen ja kehittäminen niin, että kunkin kieliryhmän yksilölliset tarpeet, haasteet ja voimavarat huomioidaan, ja saamen kielen elävöittäminen ja turvaaminen tulevaisuudessa.</p>
    <p>Projektisihteeri on palvelussuhteessa Suomen saamelaiskäräjiin ja palkkaus määräytyy Suomen saamelaiskäräjien palkkausjärjestelmän vaativuustason VI/II mukaan (peruspalkka 1 822,14 euroa/kk). Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Toimipaikka sijaitsee saamelaiskäräjien sihteeristössä Sajoksessa.</p>
    <p><em type="bold">Hakemukset liitteineen tulee toimittaa Suomen saamelaiskäräjien sihteeristöön 9.12.2013 klo 16.00 mennessä osoitteella: Sajos, 99870 Inari.</em> Lisätietoja työstä antaa projektipäällikkö Marko Marjomaa puh. 050 438 2484. Saamelaiskäräjien toimintaan voi tutustua nettiosoitteessa www.samediggi.fi.  </p>
    <p>Inarissa 22.11.2013        Saamelaiskäräjät</p>
  </body>
</document>
