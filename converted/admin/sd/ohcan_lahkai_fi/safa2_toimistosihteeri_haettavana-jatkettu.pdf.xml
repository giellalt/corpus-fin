<document xml:lang="fin" id="no_id"><header><title>Projektia varten Suomen saamelaiskäräjät hakee määräaikaista toimistosihteeriä</title><genre code="admin"/><author><unknown/></author><year>2012</year><wordcount>223</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2018&amp;Itemid=10</origFileName><parallel_text xml:lang="sme" location="safa2_toimistosihteeri_haettavana-jatkettu.pdf"/><parallel_text xml:lang="smn" location="safa2_toimistosihteeri_haettavana-jatkettu.pdf"/><parallel_text xml:lang="sms" location="safa2_toimistosihteeri_haettavana-jatkettu.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision$; </version></header><body><p>Saamelainen parlamentaarinen neuvosto (Suomen, Norjan ja Ruotsin saamelaiskäräjien yhteistyöelin) aloittaa 1.1.2013 yhteispohjoismaisen saamen kielen ammatti- ja resurssikeskuksen perustamishankkeen, joka päättyy 30.6.2014. Hankkeen päärahoittaja on EU:n Interreg IV A Nord Sápmi. Projektia varten Suomen saamelaiskäräjät hakee <em type="bold">määräaikaista toimistosihteeriä </em></p>
<p>Työ kestää 30.6.2014 asti. Toimistosihteerin tehtäviin kuuluvat projektin päivittäiset toimistotehtävät, kokousten järjestäminen sekä avustaa projektin kirjanpitotehtävissä. Työntekijälle voidaan määrätä muita toimia, jotka kuuluvat yhteispohjoismaisen saamen kielen ammatti- ja resurssikeskuksen perustamishankkeeseen. Kelpoisuusvaatimuksena on tehtävän edellyttämä koulutus ja lisäksi vaaditaan saamen kielen taitoa. Työn menestyksellistä hoitamista edesauttavat hyvä saamen kielen suullinen ja kirjallinen taito sekä riittävä kokemus toimisto- ja kirjanpitotehtävistä. Yhteispohjoismaisen saamen kielen ammatti- ja resurssikeskuksen työkielet ovat saamen kieli sekä suomen kieli ja ruotsin/norjan kieli. Keskuksen tehtävänä on yhdessä saamelaiskäräjien kanssa yhteispohjoismaisen kieliyhteistyön vahvistaminen ja kehittäminen, saamen kielen vahvistaminen ja kehittäminen niin, että kunkin kieliryhmän yksilölliset tarpeet, haasteet ja voimavarat huomioidaan, ja saamen kielen elävöittäminen ja turvaaminen tulevaisuudessa. Toimistosihteeri on palvelussuhteessa Suomen saamelaiskäräjiin ja palkkaus määräytyy Suomen saamelaiskäräjien palkkausjärjestelmän vaativuustason VI/II mukaan (peruspalkka 1 796,98 euroa/kk). Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Toimipaikka sijaitsee saamelaiskäräjien sihteeristössä Sajoksessa. <em type="bold">Hakemukset liitteineen tulee toimittaa Suomen saamelaiskäräjien sihteeristöön 9.1.2013 klo 16.00 mennessä osoitteella: Sajos, 99870 Inari. Tehtävää aiemmin hakeneet otetaan huomioon ilman uutta hakemusta. </em>Lisätietoja työstä antaa vs. kieliturvasihteeri Tarja Porsanger puh. 050 343 1299. Saamelaiskäräjien toimintaan voi tutustua nettiosoittee ssa www.samediggi.fi. Inarissa 12.12.2012 </p>
<p>Saamelaiskäräjät</p>
</body></document>
