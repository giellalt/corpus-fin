<document xml:lang="fin" id="no_id"><header><title>Saamelaiskäräjät julistaa haettavaksi saamelaiskäräjien yhteydessä toimivan pohjois-suomen sosiaalialan osaamiskeskuksen saamelaisyksikön suunnittelijan viran</title><genre code="admin"/><author><unknown/></author><year>2015</year><wordcount>127</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2709&amp;Itemid=10</origFileName><parallel_text xml:lang="sme" location="virkailmposke2015.pdf"/><parallel_text xml:lang="smn" location="virkailmposke2015.pdf"/><parallel_text xml:lang="sms" location="virkailmposke2015.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision$; </version></header>
<body>
<p>Saamelaiskäräjät julistaa haettavaksi Saamelaiskäräjien yhteydessä toimivan Pohjois-Suomen sosiaalialan osaamiskeskuksen saamelaisyksikön </p>
<p xml:lang="vep"><em type="bold">SUUNNITTELIJAN VIRAN </em></p>
<p>Suunnittelijan toimipaikka on saamelaiskäräjien sihteeristössä saamelaiskulttuurikeskus Sajoksessa. Saamelaisyksikkö vastaa saamelaisten hyvinvointipalveluiden kehittämisestä, joka on Pohjois-Suomen sosiaalialan osaamiskeskuksen valtakunnallinen erityistehtävä. Suunnittelijan tehtävät on määritelty saamelaiskäräjien työjärjestyksessä. Kelpoisuusvaatimuksena on viran edellyttämä koulutus ja lisäksi vaaditaan saamen kielen taitoa (asetus 1727/95). Tehtävän menestyksellistä hoitamista edesauttaa soveltuva korkeakoulututkinto ja riittävä sosiaalihuollon tuntemus. Palkkaus määräytyy saamelaiskäräjien palkkausjärjestelmän vaativuustason IV/II mukaan (peruspalkka 2 570,81 euroa/kk). Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Mikäli toiminnalle ei myönnetä riittävää valtionavustusta, tehtävä voidaan toteuttaa osa-aikaisena. Viran täyttämisessä noudatetaan kuuden kuukauden koeaikaa. Hakemukset liitteineen tulee toimittaa saamelaiskäräjien sihteeristöön 15.10.2015 klo 16.00 mennessä osoitteella Sajos, 99870 Inari. Lisätietoja työstä saa ma hallintopäällikkö Pia Ruotsalalta puh. 010 839 3106. Inarissa 14.9.2015</p>
<p>Saamelaiskäräjät</p>
</body></document>
