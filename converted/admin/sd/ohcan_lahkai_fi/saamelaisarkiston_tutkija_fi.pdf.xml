<document xml:lang="fin" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>302</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1679&amp;Itemid=10</origFileName>
    <parallel_text xml:lang="sme" location="saamelaisarkiston_tutkija_ps.pdf"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="vep">AL/19576/01.02.01/2011</p>
    <p>
      <em type="bold">Avoimen tehtävän tiedot </em>
    </p>
    <p>
      <em type="bold">Tutkija vuonna 2012 perustettavaan Saamelaisarkistoon </em>
    </p>
    <p>Työavain: 600-242-11</p>
    <p>Arkistolaitoksen tehtävänä on varmistaa kansalliseen kulttuuriperintöön kuuluvien asiakirjojen säilyminen, niiden käytettävyyden parantaminen sekä alan tutkimus- ja kehittämistoiminta. Arkistolaitos muodostuu Kansallisarkistosta ja seitsemästä maakunta-arkistosta.</p>
    <p>Tehtävä on vakituinen, palvelussuhde alkaa 1.1.2012 Hakuaika päättyy: 11.11.2011 16.00 Työpaikan tiedot:  Kansallisarkisto, Rauhankatu 17, 00170 HKI Virka on viraston yhteinen</p>
    <p><em type="bold">Viran/tehtävän kuvaus:</em> Virkaan valittava tutkija työskentelee 1.2.2012 alkaen perustettavassa Saamelaisarkistossa Inarissa. Saamelaisarkisto tulee toimimaan Kansallisarkiston alaisuudessa. Ensimmäinen kuukauden aikana järjestetään työhön liittyvä perehdytyskoulutus Kansallisarkistossa, Helsingissä. </p>
    <p>Tutkijan tehtävänä on käynnistää Saamelaisarkiston toiminta, edistää Saamelaisarkiston tunnettavuutta ja sen toimialaan liittyvää tieteellistä tutkimusta sekä vastata Saamelaisarkiston toiminnasta osana Kansallisarkistoa. Tutkija hoitaa Saamelaisarkiston tehtäviä osana kansallista tieteellistä infrastruktuuria. Lisäksi virkaan valittava hoitaa myös Saamelaisarkiston aineiston hankintaan, vastaanottamiseen, säilyttämiseen ja käyttöön saattamiseen sekä tietopalveluun ja sidosryhmätyöskentelyyn liittyvät tehtävät.</p>
    <p>Virassa on 6 kuukauden koeaika.</p>
    <p><em type="bold">Kelpoisuusvaatimukset</em>: Viralla ei ole säädettyjä kelpoisuusvaatimuksia </p>
    <p><em type="bold">Hakijalta odotamme: </em>Viran menestyksellinen hoitaminen edellyttää saamen kielen taitoa ja soveltuvaa ylempää korkeakoulututkintoa tai muutoin osoitettuja vastaavia tietoja ja taitoja. Saamelaiskulttuurin tuntemus sekä verkostoitumistaidot ovat välttämättömiä viran menestyksellistä hoitamista varten. Lisäksi asiakirjahallinnon ja arkistotoimen kokemus tai koulutus katsotaan hakijalle eduksi.   </p>
    <p><em type="bold">Luemme eduksi: </em>Hakijan eduksi luetaan työkokemus sivuavalta alalta.  </p>
    <p><em type="bold">Henkilökohtaiset ominaisuudet: </em>Työ tulee olemaan itsenäistä, joten kyky itsenäiseen työskentelyyn ja toisaalta hyvät vuorovaikutus- ja viestintätaidot ja organisointikyky ovat edellytys viran hoitamista varten.  </p>
    <p><em type="bold">Työssä tarvittava kielitaito:</em> Saamen kielen taito </p>
    <p><em type="bold">Palkkauksen peruste:  </em>Viran palkkaus määräytyy arkistolaitoksen palkkausjärjestelmän mukaisesti tasolle 8, jonka vaihteluväli on n. 2400–3480 euroa henkilökohtaisesta osuudesta riippuen.  </p>
    <p xml:lang="vep">AL/19576/01.02.01/2011</p>
    <p><em type="bold">Työaika</em>: Virastotyöaika </p>
    <p><em type="bold">Matkustamiseen liittyvät tiedot:</em>  Virka edellyttää matkustamista Pohjois-Suomen alueella. Mahdollisuus käyttää autoa katsotaan hakijalle eduksi.   </p>
    <p>
      <em type="bold">Toivomme hakemuksia ensisijaisesti sähköisen rekrytointijärjestelmän kautta osoitteessa www.valtiolle.fi.  </em>
    </p>
    <p>Voit kuitenkin hakea tätä työpaikkaa myös lähettämällä tai tuomalla hakemuksesi alla olevaan osoitteeseen. Sekä hakemuksessa että kirjekuoressa tulee mainita haettavan tehtävän työavain. Kansallisarkisto, Rauhankatu 17, 00170 HKI</p>
    <p><em type="bold">Lisätietoja tehtävästä: </em>Päivi Happonen, 050 468 8762, paivi.happonen@narc.fi </p>
    <p>Aino Heikkinen, 050 552 17 56, aino.heikkinen@narc.fi</p>
  </body>
</document>
