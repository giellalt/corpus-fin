<document xml:lang="fin" id="no_id"><header><title>Hankkeen käytännön toteuttamista varten saamelaiskäräjät hakee määräaikaista projektipäällikköä</title><genre code="admin"/><author><unknown/></author><year>2013</year><wordcount>255</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2043&amp;Itemid=10</origFileName><parallel_text xml:lang="sme" location="virkailmsafa2projpaallikko220213.pdf"/><parallel_text xml:lang="smn" location="virkailmsafa2projpaallikko220213.pdf"/><parallel_text xml:lang="sms" location="virkailmsafa2projpaallikko220213.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision$; </version></header><body><p>Saamelainen parlamentaarinen neuvosto (Suomen, Norjan ja Ruotsin saamelaiskäräjien yhteistyöelin) on aloittanut 1.1.2013 yhteispohjoismaisen saamen kielen ammatti- ja resurssikeskuksen perustamishankkeen, Sámi giellagáldun, joka päättyy 30.6.2014. Hankkeen päärahoittaja on EU:n Interreg IV A Nord Sápmi. Hankkeen käytännön toteuttamista varten saamelaiskäräjät hakee <em type="bold">määräaikaista projektipäällikköä </em></p>
<p>Työ alkaa 2.4.2013 ja kestää 30.6.2014 asti. Projektipäällikkö johtaa projektia sekä vastaa projektin toteuttamisesta ja koordinoinnista. Tehtävään kuuluu suunnitella kielikeskuksen strategioita ja organisaatiota sekä saattaa keskuksen toiminta pysyväksi. Projektipäällikölle voidaan määrätä muita toimia, jotka kuuluvat yhteispohjoismaisen saamen kielen ammatti- ja resurssikeskuksen perustamishankkeeseen. Säädösperusteisena kelpoisuusvaatimuksena on tehtävän edellyttämä koulutus (saamelaiskäräjistä annettu asetus 1727/1995) ja lisäksi vaaditaan saamen kielen taitoa. Tehtävän menetyksellistä hoitamista edesauttaa soveltuva korkeakoulututkinto, kokemus vaativista hallinnollisista tehtävistä, johtamisesta ja pohjoismaisesta yhteistyöstä, hyvät vuorovaikutustaidot sekä riittävä norjan-/ruotsinkielen ja hyvä suomen kielen taito. Sámi Giellagáldun työkielet ovat saamen kieli sekä suomen kieli ja ruotsin/norjan kieli. Keskuksen tavoitteena on yhdessä saamelaiskäräjien kanssa yhteispohjoismaisen kieliyhteistyön vahvistaminen ja kehittäminen sekä saamen kielen elävöittäminen ja turvaaminen tulevaisuudessa. Giellagáldun tehtävänä on muun muassa kielenhuolto, kielen edistäminen, terminologiatyö, kielen normittaminen ja neuvonta saamen kieleen liittyvissä kysymyksissä. Projektipäällikön toimipaikka on saamelaiskulttuurikeskus Sajoksessa Inarin kirkonkylässä ja hän on palvelussuhteessa Suomen saamelaiskäräjiin. Palkkaus määräytyy Suomen saamelaiskäräjien palkkausjärjestelmän vaativuustason IV ja siinä III-II ryhmän mukaan (peruspalkka 2448,54 – 2505,49 euroa/kk).</p>
<p>Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät. <em type="bold">Hakemukset liitteineen tulee toimittaa Suomen saamelaiskäräjien sihteeristöön 12.3.2013 klo 16.00 mennessä osoitteella: Sajos, 99870 Inari. </em>Lisätietoja työstä antaa kieliasiainsihteeri Anne-Maria Magga puh. 010 839 3119 ja kieliturvasihteeri Siiri Jomppanen puh. 050 493 9018. Saamelaiskäräjien toimintaan voi tutustua nettiosoittee ssa www.samediggi.fi. Inarissa 25.2.2013 </p>
<p>Saamelaiskäräjät</p>
</body></document>
