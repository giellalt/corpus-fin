<document xml:lang="fin" id="no_id"><header><title>Samediggi - Saamelaiskäräjät - Saamelaiskäräjien kokous hyväksyi toimintaohjelman saamelaiskäräjäkaudelle 2012-15</title><genre code="admin"/><author><unknown/></author><wordcount>312</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=609&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=609_lang=davvi.html"/><parallel_text xml:lang="smn" location="index2.php_option=com_content_task=view_id=609_lang=anaras.html"/><parallel_text xml:lang="sms" location="index2.php_option=com_content_task=view_id=609_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Saamelaiskäräjien kokous hyväksyi toimintaohjelman saamelaiskäräjäkaudelle 2012-15</p>
<p>Saamelaiskäräjien kokous hyväksyi 20.6.2012 toimintaohjelman ja taloussuunnitelman saamelaiskäräjäkaudelle 2012-15. Toimintaohjelma sisältää saamelaiskäräjien päätavoitteet sekä yksityiskohtaiset yhteiset ja sektorikohtaiset tavoitteet saamelaiskäräjäkaudelle 2012-15.</p>
<p><span type="quote">”Olen tyytyväinen saamelaiskäräjien kokouksen hyväksymään toimintaohjelmaan. Yhteisesti hyväksytty toimintaohjelma keskittyy saamelaisille tärkeimpien asioiden edistämiseen ja kehittämiseen, ja tulee ohjaamaan saamelaiskäräjien toimintaa tämän vaalikauden ajan vuoteen 2015 asti”</span>, sanoo saamelaiskäräjien puheenjohtaja Klemetti Näkkäläjärvi.</p>
<p><em type="italic">Saamelaiskäräjien kokouksen 20.6.2012 hyväksymän saamelaiskäräjäkauden toimintakauden 2012-2015 päätavoitteet ovat: </em></p>
<p>1. ILO 169-sopimuksen ratifioiminen</p>
<p>2. Pohjoismaisen saamelaissopimuksen ratifioiminen</p>
<p>3. Saamelaiskäräjälain ja -asetuksen uudistaminen sekä saamelaismääritelmän muuttaminen</p>
<p>4. Saamelaisten itsemääräämisoikeuden toteutuminen täysmääräisesti</p>
<p>5. Kataisen hallitusohjelman saamelaiskirjausten toteutuminen täysmääräisesti</p>
<p>6. Saamen kielten elvytysohjelman toimeenpanemisen aloittaminen</p>
<p>7. Kansallisen artikla 8(j) -työryhmän ehdotusten toteuttaminen</p>
<p>8. Alkuperäiskansajulistuksen toimeenpaneminen Suomessa</p>
<p>9. Saamelaiskulttuurin ja perinteisten elinkeinojen suojan toteutuminen</p>
<p>10. Saamelaiskulttuurin heikentämisen suojan ulottaminen vesilain mukaisesti kaikkiin saamelaisia koskeviin erityislakeihin</p>
<p>11. Saamelaisten kotiseutualueen ja perinteisten elinkeinojen elinvoimaisuuden turvaaminen</p>
<p>12. Poismuuton vähentäminen ja paluumuuton lisääminen saamelaisten kotiseutualueelle</p>
<p>13. Kielellisten ja kulttuuristen oikeuksien toteutuminen koko maassa</p>
<p>14. Saamelaisen parlamentaarisen neuvoston tehokas toiminta</p>
<p>15. Saamen kielen ja saamenkielisen opetuksen aseman, saavutettavuuden ja saamelaisen sisällön kehittäminen</p>
<p>16. Saamelaisten hyvinvoinnin ja osallisuuden kehittäminen</p>
<p>Saamelaiskäräjien kokous hyväksyi päätavoitteet yksimielisesti, lukuun ottamatta kohtaa 3., joka hyväksyttiin äänin 11-3.</p>
<p>Yhteiset yksityiskohtaiset tavoitteet ovat saamelaisten yhteisöllisyyden kehittäminen, saamelaisen perinteisen tiedon turvaaminen, saamelaisen kulttuuriympäristön turvaaminen, saamelaiskulttuurin elinvoimaisuuden turvaaminen koko maassa, saamelaiskäräjien vaalijärjestelmän kehittäminen, saamelaiskäräjien oman toiminnan kehittäminen ja saamelaiskäräjien edunvalvonnan kehittäminen.</p>
<p>Sektorikohtaiset yksityiskohtaiset tavoitteet ovat saamelainen elinkeinopolitiikka, saamen kielen elinvoimaisuuden turvaaminen, saamelaislasten ja -nuorten aseman kehittäminen, saamenkielisten sosiaali- ja terveyspalveluiden kehittäminen, saamelaisten kulttuuripalvelujen ja taide-elämän kehittäminen, saamelaisopetuksen ja korkeakoulutuksen kehittäminen ja saamelaisen parlamentaarisen neuvoston toiminnan kehittäminen.</p>
<p>Saamelaiskäräjien kokouksen hyväksymä taloussuunnitelma ohjaa saamelaiskäräjien vaalikauden rahoituksen hakemista ja rahoituksen käyttöä. Vaalikaudella saamelaiskäräjät pyrkii luomaan uusia virkoja saamelaiskäräjille saamenkielisiin palveluihin, saamelaisten kotiseutualueen ulkopuolella asuvien saamelaisten oikeuksien edistämiseen, ympäristö- ja kaivoslakiasioiden esittelyyn saamelaiskäräjillä sekä perustamaan saamelaisen elinkeinorahaston, jolla tuettaisiin saamelaiselinkeinoja ja perinteisen tiedon säilymistä perinteisissä saamelaiselinkeinoissa.</p>
<p>Saamelaiskäräjien toimintaohjelma ja taloussuunnitelma 2012 - 2015</p>
<p>Lisätietoja: Saamelaiskäräjien puheenjohtajisto</p>
</body></document>