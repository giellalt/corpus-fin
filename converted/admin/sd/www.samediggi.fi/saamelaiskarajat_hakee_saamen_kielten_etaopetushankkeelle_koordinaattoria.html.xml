<document xml:lang="fin" id="no_id"><header><title>Saamelaiskäräjät hakee saamen kielten etäopetushankkeelle koordinaattoria - Samediggi</title><genre code="admin"/><author><unknown/></author><year>2022</year><wordcount>186</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/11/21/saamelaiskarajat-hakee-saamen-kielten-etaopetushankkeelle-koordinaattoria/</origFileName><parallel_text xml:lang="sme" location="samediggi_ohca_samegielaid_gaiddusoahpahusfidnui_koordinahtora.html"/><parallel_text xml:lang="smn" location="samitigge_oca_samikielai_kaidusmattaatashaahan_koordinaattor.html"/><parallel_text xml:lang="sms" location="saa_mte_gg_oocc_saa_mkioli_ougglosmatt_tosha_ngkko_sse_koordinaattor.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät hakee saamen kielten etäopetushankkeelle koordinaattoria</p>
<p>Työ alkaa 1.1.2019 ja kestää 31.12.2020 saakka. Tehtävä on osa-aikainen (50 %). Hankekoordinaattori vastaa yhteyksistä eri puolella Suomea sijaitseviin kouluihin, koulutuksen järjestäjiin ja oppilaiden huoltajiin, kokoaa saamen kielten opetusryhmät ja toimii läheisessä yhteistyössä Utsjoen kunnassa työskentelevän projektipäällikön sekä hankkeen verkkopalveluiden tuottajan kanssa. Hankekoordinaattorin työhön kuuluu myös tiedotus- ja raportointitehtäviä. Hanke järjestää etäyhteyksiä hyödyntävää perusopetusta ja lukiokoulutusta täydentävää saamen kielten (inarin-, koltan- ja pohjoissaame) opetusta saamelaisten kotiseutualueen kuntien ulkopuolella sijaitseviin kouluihin. Hanketta rahoittaa opetus- ja kulttuuriministeriö. Tehtävän menestyksekästä hoitamista edesauttaa saamelaisyhteisön tuntemus ja kyky itsenäiseen työskentelyyn. Kelpoisuusvatimuksena on tehtävän edellyttämä soveltuva koulutus ja saamen kielen taito (asetus 1727/95). Hankkeesta vastaa koulutus- ja oppimateriaalitoimisto ja esimiehenä toimii koulutussihteeri.</p>
<p>Hankekoordinaattorin palkkaus määräytyy Saamelaiskäräjien palkkausjärjestelmän vaativuustason IV/IV mukaan (peruspalkka 2 491,54 €, 50 %). Peruspalkan lisäksi maksetaan saamelaisalueen lisä 24 % ja työkokemuksen mukaan määräytyvät kokemuslisät. Suunnittelijan toimipaikka sijaitsee saamelaiskulttuurikeskus Sajoksessa, ja työn hoitaminen osittain etätyönä on sopimuksen mukaan mahdollista. Vapaamuotoiset työhakemukset liitteineen tulee toimittaa Saamelaiskäräjien sihteeristöön 5.12.2018 mennessä osoitteeseen Sajos, 99870 Inari. Lisätietoja antaa koulutussihteeri Ulla Aikio-Puoskari, ulla.aikio-puoskari(at)samediggi.fi / puh. 010 839 3112. Saamelaiskäräjien toimintaan voi tutustua osoitteessa www.samediggi.fi .</p>
<p>Inarissa 21.11.2018 Saamelaiskäräjät</p>
</body></document>
