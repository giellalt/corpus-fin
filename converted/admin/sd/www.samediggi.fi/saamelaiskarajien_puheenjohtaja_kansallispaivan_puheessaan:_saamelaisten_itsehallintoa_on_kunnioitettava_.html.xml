<document xml:lang="fin" id="no_id"><header><title>Saamelaiskäräjien puheenjohtaja kansallispäivän puheessaan: saamelaisten itsehallintoa on kunnioitettava  - Samediggi</title><genre code="admin"/><author><unknown/></author><year>2023</year><wordcount>250</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/02/06/saamelaiskarajien-puheenjohtaja-kansallispaivan-puheessaan-saamelaisten-itsehallintoa-on-kunnioitettava/</origFileName><parallel_text xml:lang="sme" location="samedikki_sagajodiheaddji_albmotbeaivvi_sagastis:_samiid_iesstivrema_galga_gudnejahttit_.html"/><parallel_text xml:lang="smn" location="samitige_saavajodetteijee_aalmugpeeivi_savastis:_sammilij_jieshaldasem_kalga_kunnijattid_.html"/><parallel_text xml:lang="sms" location="saa_mtee_gg_saaggjaa_dtee_jj_meersazpeei_v_saaggast:_saa_mi_jioccvaaldasm_algg_ci_sttjed.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjien puheenjohtaja kansallispäivän puheessaan: saamelaisten itsehallintoa on kunnioitettava</p>
<p><em type="italic">Saamelaiskäräjien puheenjohtaja Tuomas Aslak Juuso kysyy saamelaisten kansallispäivän puheessaan kansanedustajilta: oletteko valmiita kunnioittamaan saamelaisten perustuslaillista itsehallintoa ja kansainvälisiä sopimuksia, kuten olette meille vuosikymmeniä luvanneet? </em></p>
<p>Puheenjohtaja Tuomas Aslak Juuso iloitsee kansallispäivän puheessaan monien vaalikauden tärkeiden tavoitteiden saavuttamisesta. Hän nostaa esille esimerkiksi neuvotteluissa onnistumisen luonnonsuojelulain ja ilmastolain uudistuksissa.</p>
<p>– Olen todella tyytyväinen siihen, että lakiuudistuksissa turvataan perinteiset elinkeinomme ja kulttuurimme, ja lisäksi asiantuntemuksemme huomioidaan jatkossa entistä paremmin saamelaisen ilmastoneuvoston työn kautta, puheenjohtaja Juuso toteaa.</p>
<p>Hän nostaa myös Saamelaiskäräjien budjetista esille aiheita iloon ja huoleen. – Saimme budjettiin lisäystä toimintaedellytyksiemme vahvistamiseen, ja myös kulttuurimäärärahaan saatiin korotus. Näiden avulla voimme entistä paremmin edistää oikeuksiamme ja kulttuuriamme eri osa-alueilla. Toisaalta saamelaiskulttuurikeskusten rahoituksen haasteet ovat edelleen ratkaisematta, puheenjohtaja Juuso kertoo.</p>
<p>Lisäksi puheenjohtaja kysyy puheessaan kansanedustajilta, aikovatko nämä kunnioittaa saamelaisten virallisten edustuselinten hyväksymää saamelaiskäräjälakiesitystä. Hän muistuttaa heitä myös oikeusvaltion tarpeellisuudesta. – Oikeusvaltiota ei tarvita vain niissä tilanteissa, joissa oikeuksien takaaminen on helppoa, vaivatonta ja sopuisaa, vaan sen voima todellinen voima testataan silloin, kun ratkaisuja täytyy tehdä, vaikka ne eivät miellytä kaikkia, hän huomauttaa.</p>
<p>Puheenjohtaja kiittää kansallispäivänä myös valtioneuvoston jäseniä yhteistyöstä saamelaisasioissa kuluneella vaalikaudella.</p>
<p>– Haluan kiittää erityisesti pääministeri Sanna Marinia sekä oikeusministeri Anna-Maja Henrikssonia, sekä myös muita kanssamme tavanneita ja hyvää yhteistyötä tehneitä ministereitä, kuten Li Anderssonia, Pekka Haavistoa, Emma Karia, Krista Mikkosta ja Maria Ohisaloa, puheenjohtaja Juuso toteaa.</p>
<list><p type="listitem">L ue Saamelaiskäräjien puheenjohtaja Tuomas Aslak Juuson kansallispäivän puhe täältä .</p>
<p type="listitem">Katso video Saamelaiskäräjien puheenjohtaja Tuomas Aslak Juuson kansallispäivän puheesta täältä.</p>
</list><p type="title">Lisätietoja:</p>
<p>Tuomas Aslak Juuso Puheenjohtaja 040 687 3394 tuomas.juuso@samediggi.fi</p>
</body></document>
