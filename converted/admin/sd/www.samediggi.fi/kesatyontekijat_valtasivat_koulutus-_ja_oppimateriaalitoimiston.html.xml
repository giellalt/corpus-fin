<document xml:lang="fin" id="no_id"><header><title>Kesätyöntekijät valtasivat koulutus- ja oppimateriaalitoimiston - Samediggi</title><genre code="admin"/><author><unknown/></author><year>2020</year><wordcount>149</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/06/13/kesatyontekijat-valtasivat-koulutus-ja-oppimateriaalitoimiston/</origFileName><parallel_text xml:lang="sme" location="geassebargit_alggahedje_bargguset_skuvlen-_ja_oahppamaterialadoaimmahagas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kesätyöntekijät valtasivat koulutus- ja oppimateriaalitoimiston</p>
<p><em type="italic">Oppimateriaalia valmistavat kesätyöntekijät valtasivat Saamelaiskäräjien koulutus- ja oppimateriaalitoimiston kahdeksi kuukaudeksi. Toimistossa työskentelee yhdeksän saamenkielistä oppimateriaalia valmistavaa kausityöntekijää, jotka edustavat sekä inarin-, koltan- että pohjoissaamen kieliä. Koskaan aikaisemmin toimistossa ei ole ollut näin montaa kesätyöntekijää. </em></p>
<p>Toukokuun alussa ovat aloittaneet koltansaamen työntekijä Terhi Harju sekä pohjoissaamenkielistä oppimateriaalia valmistava Gabriela Satokangas. Kesäkuun alussa oppimateriaalityöntekijöiden joukkoon liittyivät lisäksi koltankielistä materiaalia työstävä Anna-Katariina Feodoroff sekä pohjoissaamen kielen oppimateriaalityöntekijät Solja Magga, Risten Mustonen, Sunná Länsman ja Rauna Vieltojärvi. Inarinsaamen kielen oppimateriaalityöntekijät ovat Henna Lehtola ja Tiina Jäppinen.</p>
<p>Työntekijät muun muassa kääntävät, tekevät kielentarkistusta sekä valmistavat ja kehittävät erityisesti digitaalista oppimateriaalia. Yksi projekteista on Pluppe ( <em type="italic">Bluppe, Pupp </em><em type="italic">â </em>, <em type="italic">Tu’rrvuei’vv </em>) -äänikirjatyö. Tarkoituksena on lisäksi muuttaa jo olemassa olevia oppimateriaaleja digitaaliseen muotoon. Materiaalien digitalisointi on osana uutta saamen kielten etäyhteyksiä hyödyntävää pilottihanketta , jotta mahdollisimman monilla lapsilla, nuorilla ja aikuisilla olisi mahdollisuus oppia saamen kieliä. </p>
<p><em type="italic">Lisätietoja: </em></p>
<list><p type="listitem">Saamelaiskäräjien koulutus- ja oppimateriaalitoimisto</p>
</list></body></document>
