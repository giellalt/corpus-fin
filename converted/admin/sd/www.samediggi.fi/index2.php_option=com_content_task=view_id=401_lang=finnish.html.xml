<document xml:lang="fin" id="no_id"><header><title>Samediggi - Saamelaiskäräjät - Saamelaiskirjasto/Inarin kunta</title><genre code="admin"/><author><unknown/></author><wordcount>140</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=401&amp;lang=finnish.html</origFileName><parallel_text xml:lang="eng" location="index2.php_option=com_content_task=view_id=401_lang=english.html"/><parallel_text xml:lang="sme" location="index2.php_option=com_content_task=view_id=401_lang=davvi.html"/><parallel_text xml:lang="smn" location="index2.php_option=com_content_task=view_id=401_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Saamelaiskirjasto/Inarin kunta</p>
<p>Inarin saamelaiskirjasto toimii Inarin kirkonkylän asukkaiden ja siellä toimivien organisaatioiden ja yhteisöjen lähikirjastona. Se tarjoaa nykyaikaisia kirjastopalveluja tasapuolisesti kaikille asukasryhmille sekä verkkokirjastossa että fyysisessä tilassa. Lainauspalvelujen lisäksi kirjastossa on mahdollisuus lukea lehtiä, asioida netissä, ottaa kopioita ja osallistua erilaisiin tapahtumiin.</p>
<p>Saamelaiskirjasto edistää kirjastolle ominaisin keinoin Inarin ja muiden saamelaisalueen kuntien saamelaiskulttuurin ja saamenkielten asemaa Opetus- ja kulttuuriministeriön rahoittaman Johtti Girjerádju /Jutaava kirjasto – hankkeen kautta. Inarin saamelaiskirjaston toiminnassa on keskeistä läheinen yhteistyö Lapin kirjaston, Rovaniemellä sijaitsevan Suomen saamelaisen erikoiskirjaston ja eri saamelaistoimijoiden välillä.</p>
<p>Saamelaiskirjasto sijoittuu kulttuurikeskuksen ensimmäiseen kerrokseen Inarijärven puoleiseen siipeen, pääoven oikealle puolelle. Kirjasto on pinta-alaltaan 205 m2 . Kirjastotilassa on Saamelaisalueen koulutuskeskuksen ja Saamelaiskäräjien toimitiloja. Kirjastossa toimii yksi päätoiminen kirjastonhoitaja ja hanketyöntekijänä määräaikainen kulttuurituottaja, jonka toimialueena on Suomen saamelaisalue.</p>
<p>Inarin kunnan kirjastotoimen vastuuhenkilö on kirjastotoimenjohtaja Eija Leivo. Inarin Saamelaiskirjaston puhelinnumero: +358 (405929915) Lisätietoa kirjastotoimesta, Inarin kunta</p>
</body></document>