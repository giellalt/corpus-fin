<document xml:lang="fin" id="no_id"><header><title>Samediggi - Saamelaiskäräjät - Englantilainen InChoir, Sámikoarra ja OpeKuoro esiintyvät yhdessä 4.2.13</title><genre code="admin"/><author><unknown/></author><wordcount>311</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=677&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=677_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Englantilainen InChoir, Sámikoarra ja OpeKuoro esiintyvät yhdessä 4.2.13</p>
<p>Englantilainen kuoro InChoir tulee yhdistetylle laulu- ja revontulimatkalle Suomen Lappiin, Inariin helmikuussa 2013. Lapin elämysten ohessa kuoro harjoittelee Sajoksessa ja pitää lopuksi kuorokonsertin yhdessä paikallisten Saamekuoron eli Sámikoarran ja Inarin sekakuoron kanssa maanantaina 4.2.2013 klo 19.30. Nyt on ainutlaatuinen tilaisuus päästä kuulemaan upeaa kuorokonserttia. Luvassa englanninkielistä ja saamenkielistä kuoromusiikkia.</p>
<p>Saamekuoron johtaja, läänintaiteilija Anna Näkkäläjärvi-Länsman vihjasi, että InChoir-kuoro laulaa heidän kanssaan saamenkielisiä lauluja ja he laulavat englantilaisia lauluja. Yhteislaulujen aikana lavalla on yhtä aikaa 70 laulajaa.</p>
<p>InChoir laulaa kuuluisien esiintyjien kuten Adelen, Tina Turnerin, The Mamas and the Papasin ja monen muun lauluja. Kuoron johtaja varoittaakin, että heidän innostava esiintyminen on tarttuvaa. Lisäksi he iloitsevat, että he pääsevät laulamaan yhdessä kahden paikallisen kuoron kanssa.</p>
<p>Lippujen hinnat: 10 euroa/aikuinen ja 5 euroa/lapsi. Lipunmyynti alkaa klo 18. Lisätietoa InChoir-kuorosta www.inchoir.co.uk</p>
<p xml:lang="vep">======================================================================================</p>
<p>Lehdistötiedote 26.1.2013 Julkaisuvapaa heti</p>
<p><em type="italic">Kansainvälinen kuorokonsertti Sajoksessa  </em></p>
<p>Inarin Sajoksessa kuullaan maanantaina 4.2. kansainvälinen kuorokonsertti kun englantilainen InChoir-kuoro saapuu Inarin kirkonkylälle yhdistetylle konsertti- ja revontulimatkalle. InChoir on vuonna 2009 perustettu kuoro joka on nykyaikainen kuoro kaikille jotka rakastavat laulamista. InChoiriin kuuluu yhteensä jopa yli 500 jäsentä, Inariin heistä saapuu 30-henkinen sekakuoro. Kuoron ohjelmisto koostuu rennoista ja nuorekkaista englanninkielisistä kappaleista.</p>
<p>InChoirin toimintaan ovat aina kuuluneet myös laulumatkat jossa kuoro suuntaa jonnekin päin maailmaa konsertoimaan ja nauttimaan paikallisesta kulttuurista ja luonnosta. Kuoromatkojen tavoitteena on myös tehdä yhteistyötä muiden kuorojen kanssa ja Inarin konserttiinsa InChoir on kutsunut Inarin sekakuoron ja Saamekuoron esiintymään kanssaan. Konsertissa kuullaan kaikkia kuoroja erikseen ja sen huipentaa yhteisesitys jossa esitetään sekä englannin- että pohjoissaamenkieliset laulut. Yhteisesityksessä laulajia lavalle kipuaa yhtäaikaisesti lähes 70.</p>
<p>- Todella hienoa että saimme kutsun tähän yhteiskonserttiin. Saamekuoro odottaa innostuneena tulevaa yhteistyötä. Kulttuurinen kanssakäyminen merkitsee meille paljon, Saamekuoron vetäjä Anna Näkkäläjärvi-Länsman kertoo.</p>
<p>Kansaivälinen kuorokonsertti Sajoksessa maanantaina 4.2.2013 klo 19.30:</p>
<p>In Choir, johtaa Mark Heppell,</p>
<p>Saamekuoro, johtaa Anna Näkkäläjärvi-Länsman ja</p>
<p>Inarin sekakuoro, johtaa Katri Kittilä.</p>
<p>Lisätietoja: Anna Näkkäläjärvi-Länsman, puh. 0295 330 856,</p>
<p xml:lang="eng">www.inchoir.co.uk</p>
</body></document>