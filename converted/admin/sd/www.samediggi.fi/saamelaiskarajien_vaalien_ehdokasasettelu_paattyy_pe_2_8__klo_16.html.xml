<document xml:lang="fin" id="no_id"><header><title>Saamelaiskäräjien vaalien ehdokasasettelu päättyy pe 2.8. klo 16 - Samediggi</title><genre code="admin"/><author><unknown/></author><year>2019</year><wordcount>113</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/07/24/saamelaiskarajien-vaalien-ehdokasasettelu-paattyy-pe-2-8-klo-16/</origFileName><parallel_text xml:lang="sme" location="samedikki_valggaid_evttohasasaheapmi_nohka_be_2_8__diibmu_16.html"/><parallel_text xml:lang="smn" location="samitige_vaaljai_iavtukkasasattallam_noha_va_2_8__tme_16.html"/><parallel_text xml:lang="sms" location="saa_mtee_gg_vaali_voborsii_kki_piijjmos_poott_piatnac_2_8__ciass_16.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjien vaalien ehdokasasettelu päättyy pe 2.8. klo 16</p>
<p>Saamelaiskäräjien vaalilautakunta muistuttaa saamelaiskäräjien vaalien 2019 ehdokasasettelun päättyvän pe 2.8. klo 16. Valitsijayhdistyksen perustamisasiakirjan/ehdokashakemuksen tulee olla vaalilautakunnalla Inarissa Sajoksen toimipisteessä sanottuun aikarajaan mennessä (osoite: Saamelaiskulttuurikeskus Sajos, Menesjärventie 2A, 99870 INARI).</p>
<p>Valitsijayhdistysten kannattaa huomioida tämä etenkin toimitettaessa asiakirjat postitse. Vaalilautakunnalla ei ole muuta toimipistettä, jossa asiakirjoja otettaisiin vastaan.</p>
<p>Äänioikeutettu voi kuulua vain yhteen valitsijayhdistykseen, tai muuten hänen nimensä poistetaan kaikista valitsijayhdistyksistä. Valitsijayhdistyksen asiamiehellä on mahdollisuus täydentää tai oikaista hakemuksen tietoja ti 6.8. klo 16 asti.</p>
<p>Ehdokasasettelulomakkeet löytyvät Saamelaiskäräjien verkkosivuilta osoitteesta www.samediggi.fi/vaalit-2019/ ja niitä saa vaalilautakunnan toimistosta Saamelaiskulttuurikeskus Sajoksesta.</p>
<p type="title">Lisätietoja</p>
<p>Saamelaiskäräjien vaalilautakunta Saamelaiskulttuurikeskus Sajos Menesjärventie 2A 99870 Inari +358 10 839 3120, +358 10 839 3138 vaalit@samediggi.fi</p>
</body></document>
