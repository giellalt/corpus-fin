<document xml:lang="fin" id="no_id"><header><title>Saamelaiskäräjät jatkaa määräaikaisen koltansaamen, inarinsaamen ja pohjoissaamen kielityöntekijän hakuaikaa 31.12.2018 saakka - Samediggi</title><genre code="admin"/><author><unknown/></author><year>2022</year><wordcount>276</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/12/17/saamelaiskarajat-jatkaa-maaraaikaisen-koltansaamen-inarinsaamen-ja-pohjoissaamen-kielityontekijan-hakuaikaa-31-12-2018-saakka/</origFileName><parallel_text xml:lang="sme" location="samediggi_joatka_mearreaigasas_nuortalasgiela_anarasgiela_ja_davvisamegiela_giellabargi_ohcanaiggi_31_12_2018_radjai.html"/><parallel_text xml:lang="smn" location="samitigge_juatka_meriaigasii_nuorttalaskiela_anaraskiela_ja_tavesamikiela_kielapargee_uuccamaaigi_31_12_2018_rai.html"/><parallel_text xml:lang="sms" location="saa_mte_gg_juatkk_mie_rraiggsaz_nuorttsaa_mkiol_aanarsaa_mkiol_da_ta_vvsaa_mkiol_kiolltuajjla_ooccamaai_j_31_12_2018_rajja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät jatkaa määräaikaisen koltansaamen, inarinsaamen ja pohjoissaamen kielityöntekijän hakuaikaa 31.12.2018 saakka</p>
<p>Saamelaisen parlamentaarinen neuvoston alaisuudessa toimii yhteispohjoismainen saamen kielten ammatti- ja resurssikeskus Sámi Giellagáldu, jonka toimintaa rahoittavat Suomen, Ruotsin ja Norjan Saamelaiskäräjät. Ammatti- ja resurssikeskuksen tehtäviä ovat muun muassa kielenhuolto, kielen kehittäminen, terminologiatyö ja kielen normitus.</p>
<p>Saamelaiskäräjät hakee <em type="italic">1 määräaikaista koltansaamen kielityöntekijää, 1 määräaikaista inarinsaamen kielityöntekijää ja 1 määräaikaista pohjoissaamen kielityöntekijää </em><em type="italic">ajalle </em><em type="italic">7.1.2019–31.12.2019. </em>Tehtävät täytetään 7.1.2019 alkaen, mikäli rahoitus varmistuu ja työ alkaa sopimuksen mukaan. </p>
<p>Kielityöntekijän tehtäviin kuuluvat kielenhuolto, kielenkehittäminen, terminologiatyö, normitus ja tiedotus- ja neuvontatyö. Kielityöntekijälle voidaan määrätä muita toimia, jotka kuuluvat yhteispohjoismaisen saamen kielen ammatti- ja resurssikeskuksen tehtäviin.</p>
<p>Säädösperusteisena kelpoisuusvaatimuksena on tehtävän edellyttämä koulutus ja lisäksi vaaditaan saamen kielen taitoa. Hankkeeseen haetaan ensisijaisesti henkilöä, jolla on saame äidinkielenä tai vastaava kielitaito. Hakijalta toivotaan soveltuvaa saamen kielen koulutusta (korkeakoulu/yliopisto), kokemusta vastaavista töistä ja saamelaisyhteiskunnan ja -kielten tuntemusta. Tehtävän menestyksellisen hoitamiseen vaaditaan ammatillista osaamista, yhteistyökykyä, saamen kielen kirjallista taitoa sekä kykyä työskennellä itsenäisesti ja tavoitteellisesti. Yhteispohjoismaisen saamen kielen ammatti- ja resurssikeskuksen työkielet ovat saamen kieli sekä suomen kieli ja ruotsin/norjan kieli.</p>
<p>Kielityöntekijä on palvelussuhteessa Suomen Saamelaiskäräjiin ja palkkaus määräytyy Suomen Saamelaiskäräjien palkkausjärjestelmän vaativuustasojen V/II–V/I mukaan (peruspalkka 2139,83 euroa/kk–2373,87 euroa/kk). Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Toimipaikka sijaitsee jossakin Saamelaiskäräjien toimipaikoista tai muualla sopimuksen mukaan. Tehtävässä noudatetaan kahden kuukauden koeaikaa. Hankkeesta vastaa saamen kielen toimisto ja esimiehenä toimii saamen kieliasiain sihteeri.</p>
<p><em type="italic">Hakemukset liitteineen tulee toimittaa Suomen Saamelaiskäräjien sihteeristöön 31.12.2018 klo 16.00 mennessä sähköpostitse osoitteeseen info@samediggi.fi </em><em type="italic">Aiemmin lähetetyt hakemukset otetaan huomioon. </em>Lisätietoja työstä antavat ma. saamen kieliasiain sihteeri Marko Marjomaa marko.marjomaa(at)samediggi.fi . ja kieliturvasihteeri Anne-Kirste Aikio anne-kirste.aikio(at)samediggi.fi . Saamelaiskäräjien toimintaan voi tutustua nettiosoitteessa www.samediggi.fi ja Sámi Giellagáldun toimintaan www.giella.org </p>
<p>Inarissa 17.12.2018 Saamelaiskäräjät</p>
</body></document>
