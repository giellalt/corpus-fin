<document xml:lang="fin" id="no_id"><header><title>Samediggi - Saamelaiskäräjät - Sombyn keikkakesä huipentuu Ijahis idjaan Inariin tänä viikonloppuna</title><genre code="admin"/><author><unknown/></author><wordcount>248</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=317&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=317_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sombyn keikkakesä huipentuu Ijahis idjaan Inariin tänä viikonloppuna</p>
<p>Suomen saamelaisalueen huippusuositun SomBy-yhtyeen keikkakesä on ollut kiireinen ja se hui-pentuu Yöttömän yön konserttiin Ijahis idja-festivaalilla Inarissa. SomBy voitti Kautokeinon pääsi-äisfestivaaleilla Sámi Grand Prix 2009-laulukilpailun ja voiton siivittämänä SomBy on kiertänyt saamelaisfestivaaleja kesän jokainen viikonloppu Norjaa ja Ruotsia myöten, mm. Evenesin Márko-meannu-festivaalin pääesiintyjänä.</p>
<p>SomBy on esiintynyt Ijahis idja festivaalilla perustamisestaan alkaen ja Ijahis idja onkin SomBylle melkein kuin kotiareena vaikka alun perin yhtye on Vuotsosta kotoisin. Nykyään yhtyeessä soitta-vat Miira Suomi – laulu, Milla Pulska – koskettimet, Oula Guttorm – kitara, Juho Kiviniemi – basso ja Unna-Maari Pulska – rummut. Sombyn keikkakesä huipentuu Ijahis idjan lauantai-iltaan ja festivaalin tämän vuotinen slogan ”Ain lea ijahis idja! – Vielä on yötön yö!” sopii hyvin myös SomBylle sen paistatellessa huikeassa menestyksessä saamelaisilla areenoilla. SomBy valmistelee tällä hetkellä ensimmäistä pitkäsoittoaan ja sen on lupailtu ilmestyvän syksymmällä.</p>
<p>Ijahis idja 2009 järjestetään kuudetta kertaa Inarissa 21.-22.8.09. Festivaalilla kuullaan saamelais-musiikkia, sekä perinteistä että uudempaa ja lisäksi alkuperäiskansavieraita joka tänä vuonna on korkeatasoinen musiikki- ja tanssiryhmä Aurora Borealis Pohjoisten kansojen instituutista. Ijahis idjan ohjelmassa on päätapahtuman Yöttömän yön konsertin lisäksi Siidassa järjestettävä musiikki-seminaari ja lasten- ja nuorten päivä. Ohjelma löytyy kokonaisuudessaan osoitteesta www.ijahisidja.fi. SomByn lisäksi festivaalilla esiintyvät mm Mollet (SE), Ulla Pirttijärvi &amp; Band, Juoigiid Searvi (NO) ja Niillas Holmberg &amp; Roope Mäenpää.</p>
<p xml:lang="sme">Bures boahtin! – Tervetuloa!</p>
<p>Ijahis idja-lehdistötilaisuus lauantaina 22.8.09 klo 17-18 Saamelaisalueen koulutus-keskuksessa Inarissa. Illan artistit tavattavissa. Tervetuloa.</p>
<p>Lisätietoja: Anna Näkkäläjärvi p. 040 840 0383,</p>
<p>Järjestäjät: Anára Sámisearvi ry, Saamelaiskäräjät, Saamelaisalueen koulutuskeskus SOGSAKK, SII-DA/Saamelaismuseo, Inarin kunta</p>
</body></document>
