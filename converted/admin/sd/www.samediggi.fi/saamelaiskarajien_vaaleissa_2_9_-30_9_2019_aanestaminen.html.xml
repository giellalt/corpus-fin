<document xml:lang="fin" id="no_id"><header><title>Saamelaiskäräjien vaaleissa 2.9.-30.9.2019 äänestäminen - Samediggi</title><genre code="admin"/><author><unknown/></author><year>2019</year><wordcount>189</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/09/03/saamelaiskarajien-vaaleissa-2-9-30-9-2019-aanestaminen/</origFileName><parallel_text xml:lang="sme" location="samedikki_valggain_2_9_-30_9_2019_jienasteapmi.html"/><parallel_text xml:lang="smn" location="samitige_vaaljain_2_9_-30_9_2019_jienastem.html"/><parallel_text xml:lang="sms" location="saa_mtee_gg_vaalin_2_9_-30_9_2019_jionstummus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjien vaaleissa 2.9.-30.9.2019 äänestäminen</p>
<p><em type="italic">Vaaliasiakirjat on postitettu kirjattuna lähetyksenä jokaiselle äänioikeutetulle maanantaina 2.9.2019. Kirjattu kirje on arvopostia, joten äänestäjän tulee noutaa se omasta postitoimipaikastaan saatuaan ilmoituksen postista. </em></p>
<p>Vaaleissa äänestäminen tapahtuu siten, että äänestäjä palauttaa valmiiksi maksetussa ja täytetyssä lähetekuoressa kirjattuna kirjeenä postin välityksellä allekirjoittamansa lähetekirjeen ja vaalikuoreen suljetun vaalilipun.</p>
<p>Postiin vaaliasiakirjat tulee laittaa niin ajoissa, että ne ehtivät Inariin <em type="italic">viimeistään 30.9.2019 </em>ennen ääntenlaskennan aloittamista. Tämän ajankohdan; <em type="italic">30.9.2019 kello 18.00 </em>jälkeen saapuvia vaaliasiakirjoja vaalilautakunta ei voi ottaa huomioon ääntenlaskennassa. </p>
<p>Äänestäjä voi myös palauttaa postin sijasta omat vaaliasiakirjansa henkilökohtaisesti virka-aikana ajalla <em type="italic">16.9. – 27.9.2019 </em>vaalilautakunnan toimistoon: Saamelaiskäräjät, Vaalilautakunnan toimisto, osoite: Saamelaiskulttuurikeskus Sajos, Menesjärventie 2 A, 99870 Inari. </p>
<p>Saamelaisten kotiseutualueella sijaitsevissa laitoksissa hoidettavat henkilöt, sekä ne kotona hoidettavat henkilöt, jotka eivät muutoin voisi äänestää, saavat tarvittaessa avustajan hoitopaikassaan äänestystä varten. Asiasta tulee ottaa yhteyttä vaalilautakunnan toimistoon joko puhelimitse tai sähköpostilla.</p>
<p>Vaalipäivän äänestystä ei järjestetä vuonna 2019.</p>
<p><em type="italic">Katso ehdokasluettelo tästä. </em></p>
<p>Saamelaiskäräjien vaalit toimitetaan 2.9.-30.9.2019. Vaaleilla valitaan 21 jäsentä ja neljä varajäsentä saamelaiskäräjille toimikaudeksi 2020 – 2023. Äänestäjä saa vaaliasiakirjat kirjattuna lähetyksenä väestötietoihin 31.12.2018 ilmoittamaansa postiosoitteeseen.</p>
<p type="title">Lisätietoja</p>
<p>Saamelaiskäräjien vaalilautakunta Saamelaiskulttuurikeskus Sajos Menesjärventie 2A 99870 Inari</p>
<p>+358 10 839 3120, +358 10 839 3127 vaalit(at)samediggi.fi</p>
</body></document>
