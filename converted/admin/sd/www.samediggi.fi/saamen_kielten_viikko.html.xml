<document xml:lang="fin" id="no_id"><header><title>Saamen kielten viikko - Samediggi</title><genre code="admin"/><author><unknown/></author><year>2023</year><wordcount>394</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/saamen-kielten-viikko/</origFileName><parallel_text xml:lang="sme" location="giellavahkku.html"/><parallel_text xml:lang="smn" location="kielaokko.html"/><parallel_text xml:lang="sms" location="kiollnea_ttel.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Osallistu Saamen kielten viikkoon!</p>
<p type="title">Giellavahkku / Ǩiõllneäʹttel / Kielâokko / Kieliviikko</p>
<p><em type="italic">Milloin: </em>23.–29.10.2023 </p>
<p><em type="italic">Missä: </em>Kaikkialla Suomessa, Ruotsissa ja Norjassa </p>
<p><em type="italic">Kenelle: </em>Aivan kaikki ovat tervetulleita mukaan ja osallistumaan </p>
<p>Saamen kielten viikko järjestetään 23.–29.10.2023. Saamelaiskäräjät kutsuu kaikkia osallistumaan teemaviikkoon ja tuomaan saamen kieliä esille teemaviikon aikana eri tavoin esimerkiksi järjestämällä tapahtumia, kampanjoita tai käyttämään saamen kieliä ilmoituksissa ja teksteissä.</p>
<p>Mikä on saamen kielten viikko giellavahkku – ǩiõllneäʹttel – kielâokko?</p>
<p>Saamen kielten viikon tavoitteena on saada saamen kielille huomiota, näkyvyyttä ja kuuluvuutta kaikilla yhteiskunnan osa-alueilla Suomessa, Ruotsissa ja Norjassa. Toivomme, että mahdollisimman monet osallistuvat yhteiseen pyrkimykseen saada saamen kielten viikolla näkyvyyttä saamen kielille erilaisilla toimilla paikallisella, alueellisella ja kansallisella tasolla.</p>
<p>Saamen kielten viikko järjestettiin ensimmäisen kerran vuonna 2019, jolloin vietettiin YK:n kansainvälistä alkuperäiskansojen kielten vuotta. Saamen kielten viikko onkin järjestetty vuodesta 2019 lähtien joka vuosi lokakuussa viikolla 43.</p>
<p>Ehdotuksia aktiviteeteiksi Saamen kielten viikolla</p>
<list><p type="listitem">Tehdään saamen kieliä näkyväksi käyttämällä esim. saamenkielisiä opastekylttejä. Valmiita opastekylttejä löytyy osoitteesta Opastekylttejä pohjois-, inarin- ja koltansaameksi sekä suomeksi</p>
<p type="listitem">Tehdään saamen kieliä näkyväksi ja kuuluvaksi käyttämällä saamenkielisiä tervehdyksiä esim. Tervehdyksiä löytyy Saamelaiskäräjien dokumenttipankin Sanastot-osiosta esim. <em type="italic">Pieni sanakirjanen </em>-kirjasta (PDF-tiedosto). </p>
</list><p>Saamen kielet Suomessa</p>
<p>Saamelaiset ovat Euroopan Unionin ainoa alkuperäiskansa. Suomessa saamelaisten kielellisten ja kulttuuristen oikeuksien perustana on perustuslaki, jonka mukaan saamelaisilla alkuperäiskansana on oikeus ylläpitää ja kehittää omaa kieltään ja kulttuuriaan. Saamen kielet ovat Euroopan alkuperäiskieliä ja itämerensuomalaisten kielten (kuten suomi ja viro) lähimpiä etäsukukieliä. Saamen kieliä puhutaan Suomessa, Ruotsissa, Norjassa ja Venäjällä. Suomessa puhutaan kolmea saamen kieltä: pohjoissaamea, inarinsaamea ja koltansaamea. Perustuslain mukaan saamelaisilla on saamelaisten kotiseutualueella (Inari, Enontekiö, Utsjoki ja Sodankylän kunnan pohjoisosa) kieltään ja kulttuuriaan koskeva itsehallinto siten, kun lailla säädetään.</p>
<p>Miksi saamen kielten viikko on tärkeä?</p>
<p>Saamen kielet ovat tärkeitä yksitäiselle kielenkäyttäjälle, saamen kansalle ja myös suomalaiselle yhteiskunnalle. Saamen kielet eivät ole tärkeitä ainoastaan viestinnän välineenä, mutta myös ihmisten identiteetille, kulttuuriperinnölle ja yhteenkuuluvaisuudelle. Kielen näkyväksi tekeminen jokapäiväisessä elämässä on tärkeää kielen asemalle, yhteenkuuluvuuden tunteelle ja hyväksynnälle. Kun kieli näkyy päivittäin, luo se tunteen, että meidän kielemme on hyväksytty, sillä on arvoa ja se kuuluu yhteiskuntaan. Tunnemme suurta iloa, kun kielemme näkyvät yhteiskunnassa.</p>
<p>Haluamme, että suomalainen yhteiskunta oppisi enemmän ja paremmin ymmärtämään saamen kieli��, saamelaista kulttuuria ja saamelaista yhteiskuntaelämää.</p>
<p>Toivomme, että voitte osallistua Saamen kielten viikkoon. Yhdessä voimme saada saamen kielet näkyväksi yhteiskunnassamme ja lisätä tietämystä saamen kielistä Saamen kielten viikolla lokakuussa 2022!</p>
<p type="title">Lisätietoja:</p>
<p>Saamen kieliasiainsihteeri Marko Marjomaa, puh. 050 438 2484 / 010 839 3183 marko.marjomaa(at)samediggi.fi</p>
<p><span type="quote">Kieliviikon kotisivu www.giellavahkku.orgSaamelaiskäräjien kotisivu www.samediggi.fi</span></p>
</body></document>
