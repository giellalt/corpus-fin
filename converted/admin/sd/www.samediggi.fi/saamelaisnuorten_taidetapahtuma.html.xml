<document xml:lang="fin" id="no_id"><header><title>Saamelaisnuorten taidetapahtuma - Samediggi</title><genre code="admin"/><author><unknown/></author><year>2023</year><wordcount>377</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/toiminta/nuorten-taidetapahtuma/</origFileName><parallel_text xml:lang="eng" location="young_sami_art_event.html"/><parallel_text xml:lang="sme" location="samenuoraid_daiddadahpahus.html"/><parallel_text xml:lang="smn" location="saminuorai_taaidatabahtus.html"/><parallel_text xml:lang="sms" location="saa_mnuori_cea_ppvuodpeei_v.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaisnuorten taidetapahtuma</p>
<p type="title">Ajankohtaista</p>
<p type="title">Saamelaisnuorten taidetapahtuma Inarissa 26.-27.4.2023</p>
<p><em type="italic">Saamelaisnuorten taidetapahtuma järjestetään Inarissa, Sajoksessa 26.-27.4.2023. Teemana on tänä vuonna esittävät taiteet ja erityisteemana saamelainen käsityö. </em></p>
<p>Saamelaiskäräjät järjestää saamelaisnuorten taidetapahtuman Inarissa, saamelaiskulttuurikeskus Sajoksessa 26.-27.4.2023. Valtakunnallinen Nuori Kulttuuri-tapahtuma on uudistunut ja se järjestetään tänä vuonna monitaidefestivaalina Kuopiossa 25.-27.5.2023. Valtakunnallista tapahtumaa mukaillen saamelaisnuorten taidetapahtuman teema on tänä vuonna esittävät taiteet, jollaista voi olla esimerkiksi musiikki, teatteri, tanssi, stand up ja lavarunous. Toisena teemana saamelaisnuorten taidetapahtumassa on tänä vuonna saamelainen käsityö (duodji, tyeji, ǩiõtt-tuejj) – saamelaisnuorten tekemät työt tulevat olemaan esillä taidetapahtuman aikana.</p>
<p type="title">Lisätiedot:</p>
<p>sntaidetapahtuma@samediggi.fi</p>
<p>www.saamelaisnuortentaidetapahtuma.com</p>
<p>Facebook:  Saamelaisnuorten taidetapahtuma</p>
<p>Instagram:  @samenuoraid_daiddadahpahus</p>
<p><em type="italic">#taaiđâtábáhtus #čeäppvuõđpeeiv #dáiddadáhpáhus #sntaidetapahtuma </em></p>
<p type="title">Saamelaisnuorten taidetapahtuma on värikäs tapahtuma</p>
<p>Saamelaisnuorten taidetapahtuma on ollut nuorten kulttuuri- ja taideharrastajien ensimmäinen areena jo viiden vuosikymmenen ajan. Monet nykyisin tunnetuista eri alojen taiteilijoista ovat saaneet tapahtumista ensimmäisen näyttämönsä ja äidinkielisen yleisönsä. Taidetapahtuma vahvistaa saamelaislasten- ja nuorten yhteenkuuluvuutta ja identiteettiä, harrastuksia sekä saamen kielen käyttöä ja oppimista.</p>
<p>Taidetapahtumaan kutsutaan kaikki saamelaislapset- ja nuoret sekä saamen kielten tai saamenkielisessä opetuksessa olevat lapset ja nuoret. Taidetapahtumassa he pääsevät kehittämään omaa kielitaitoaan sekä luoda elinikäisiä kokemuksia ja yhteyksiä muihin saamelaislapsiin ja -nuoriin ympäri maan.</p>
<p>Saamelaisnuorten taidetapahtuma on iloinen ja värikäs tapahtuma, johon valmistaudutaan koko vuoden ajan erityisesti kouluissa. Opettajat ovat sitoutuneet tapahtumaan osallistumiseen ja nuorten ohjaamiseen. Tapahtumassa nuoret pystyvät kehittämään taitojaan, näyttämään niitä muille ja saavat innostavaa palautetta raadilta sekä isolta joukolta paikallisia ja muualta tulleilta vierailta.</p>
<p>Taidetapahtuman teemaksi valikoituu valtakunnallisen teeman lisäksi myös saamelaiseen kulttuuriin liittyvä taiteenlaji. Taidetapahtuma kannustaa lapsia ja nuoria luovuuteen ja kokeilemaan uusia lajeja. Monitaiteisen tapahtuman teemat ovat vaihdelleet mm. kuvataiteen, runokilpailun, bändisoiton, sarjakuvan, lyhytelokuvan, roolipukujen, saamenpuku- ja käsityönäytösten sekä joiku- ja musiikkityöpajojen välillä.</p>
<p>Saamelaisnuorten taidetapahtumassa valitaan saamelaisnuorten edustajat valtakunnalliseen Nuori Kulttuuri -festivaaliin. Uudistunut valtakunnallinen tapahtuma järjestetään joka toinen vuosi verkkotapahtumana. Valtakunnallinen tapahtuma tarjoaa saamelaisnuorille mahdollisuuden esittää omaa osaamistaan vielä suuremmalle yleisölle ja siten kehittää taitojaan.</p>
<p>Saamelaisnuorten taidetapahtumalla on pitkät perinteet sillä, sitä järjestetty 1970-luvun alun vuosista saakka. Saamelaiskäräjät on järjestänyt tapahtumaa vuodesta 1998 lähtien. Pitkiä perinteitä kunnioitetaan edelleen tapahtumia järjestäessä. Taidetapahtuman nettisivuille on kerätty kuvia ja tietoa taidetapahtumista vuodesta 1994 alkaen.</p>
<p>Taidetapahtuman järjestämisestä vastaavat koulutus- ja oppimateriaalilautakunta sekä koulutus- ja oppimateriaalitoimisto. Lisäksi järjestelyihin osallistuvat saamelaisalueen kunnat, Saamelaiskäräjien nuorisoneuvosto ja eri keskukset sekä saamelaisjärjestöt. Koulujen rooli tapahtumassa on suuri ja yhteistyö taidetapahtumatyöntekijän ja koulujen välillä on suuressa arvossa. Tapahtumaa rahoittaa opetus- ja kulttuuriministeriö.</p>
<p><em type="italic">Saamelaisnuorten taidetapahtuman raportit: </em></p>
</body></document>
