<document xml:lang="fin" id="no_id"><header><title>Muumilaakson hahmoihin tarvitaan lisää koltansaamenkielisiä ääninäyttelijöitä - Samediggi</title><genre code="admin"/><author><unknown/></author><wordcount>121</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/06/11/muumilaakson-hahmoihin-tarvitaan-lisaa-koltansaamenkielisia-aaninayttelijoita/</origFileName><parallel_text xml:lang="sms" location="muumlie_jj_haamai_jionnroolid_taarbset_laa_zz_nuorttsaa_mkiollsaz_oummid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Muumilaakson hahmoihin tarvitaan lisää koltansaamenkielisiä ääninäyttelijöitä</p>
<p>Koltansaamenkielisen Muumilaakson koe-esiintymiset järjestetään heinäkuun alussa Inarissa. Äänitestit pidetään 1.-5.7.2020 Sajoksen studiossa. Aikaisempaa kokemusta näyttelemisestä ei tarvita, tule rohkeasti kokeilemaan ääninäyttelemistä. Muutama hahmo laulaa, joten mukaan tarvitaan myös laulutaitoisia. Tammikuussa 2020 ääninäytteet antaneiden ei tarvitse tulla uudestaan testeihin, vaan ne otetaan huomioon valinnoissa. Nyt tarvitaan lisää ääniä, sillä hahmoja on paljon.</p>
<p>Koltansaameksi tehdään toisen kauden jaksot 1 sekä 9 – 13. Muumilaaksoon voi tutustua Yle Areenassa https://areena.yle.fi/1-4529479 . Valituille ääninäyttelijöille järjestetään vielä heinäkuun viimeisellä viikolla harjoitukset, joissa harjoitellaan yhdessä sekä ääninäyttelemistä että ääntämistä käsikirjoituksen mukaisesti.</p>
<p>Tule mukaan tekemään koltansaamenkielistä Muumilaaksoa!</p>
<p>Lisätietoja ja ilmoittautumiset Saamelaiskäräjien elokuvakeskuksen suunnittelija Tarja Porsanger:</p>
<list><p type="listitem">tarja.porsanger(at)samediggi.fi</p>
<p type="listitem">050 569 6065</p>
</list><p>Huom! 19.-28.6.2020 välisenä aikana sähköpostilla tai tekstiviestillä, muulloin myös puhelimitse.</p>
<p><em type="italic">Kuva: Gutsy Animations </em></p>
</body></document>
