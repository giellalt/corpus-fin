<document xml:lang="fin" id="no_id"><header><title>Saamelaiskäräjät ilmoittaa haettavaksi määräaikaisen saamelaisnuorten taidetapahtuman projektityöntekijän tehtävän - Samediggi</title><genre code="admin"/><author><unknown/></author><year>2023</year><wordcount>125</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/02/14/saamelaiskarajat-ilmoittaa-haettavaksi-maaraaikaisen-saamelaisnuorten-taidetapahtuman-projektityontekijan-tehtavan-3/</origFileName><parallel_text xml:lang="sme" location="samediggi_almmuha_ohcan_lahkai_mearreaigasas_samenuoraid_daiddadahpahusa_proseaktabargi_doaimma(2).html"/><parallel_text xml:lang="smn" location="samitigge_almoot_uuccamnaal_meriaigasii_saminuorai_taaidatabahtus_proojeektpargee_tooima(2).html"/><parallel_text xml:lang="sms" location="saa_mte_gg_i_lmmat_ooccamnalla_mie_rraiggsaz_saa_mnuori_cea_ppvuottpeei_v_proje_ktt-tuajjla_tuaj(0).html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi määräaikaisen saamelaisnuorten taidetapahtuman projektityöntekijän tehtävän</p>
<p>Työ alkaa sopimuksen mukaan ja jatkuu 31.5.2023 asti. Tehtävän toteutumisen edellytyksenä on, että taidetapahtuman rahoitus myönnetään esityksen mukaisesti.</p>
<p>Projektityöntekijän tehtävänä on vastata Saamelaisnuorten taidetapahtuman suunnittelusta, järjestelyistä, yhteydenpidosta tapahtuman osallistujien ja järjestäjien kesken, tiedottamisesta, muista ennakkovalmisteluista ja tapahtuman jälkitöistä. Saamelaisnuorten taidetapahtuma järjestetään 26.-27.4.2023 Inarissa, Sajoksessa.</p>
<p>Tehtävän menestyksellinen hoitaminen edellyttää saamen kielen taitoa (saamelaiskäräjistä annettu asetus 1727/1995). Arvostamme kykyä itsenäiseen ja huolelliseen työskentelyyn sekä hyviä yhteistyö- ja vuorovaikutustaitoja. Palkkaus määräytyy saamelaiskäräjien palkkausjärjestelmän vaativuustason V-II mukaan (peruspalkka 2292,63 euroa/kk). Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät.</p>
<p>Hakemukset tulee toimittaa Saamelaiskäräjien sihteeristöön 28.2.2023 mennessä osoitteeseen: https://www.sympahr.net/public/pq.aspx?640bd4a6</p>
<p>Lisätietoja tehtävästä antaa vs. koulutussihteeri Bigga-Helena Magga, puh. 010 839 3121</p>
<p>Saamelaiskäräjien toimintaan voi tutustua osoitteessa www.samediggi.fi.</p>
<p>Inarissa 14.2.2023 Saamelaiskäräjät</p>
</body></document>
