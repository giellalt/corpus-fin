<document xml:lang="fin" id="no_id"><header><title>Kouluvierailijahaku on taas auki! - Samediggi</title><genre code="admin"/><author><unknown/></author><wordcount>164</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/08/08/kouluvierailijahaku-on-taas-auki/</origFileName><parallel_text xml:lang="sme" location="skuvlagalledeaddjiid_ohcan_lea_dal_jodus_-_oza_farrui_.html"/><parallel_text xml:lang="smn" location="skovlakuallejeijei_uuccam_lii_taal_aavus_-_uusa_mield_.html"/><parallel_text xml:lang="sms" location="skooulko_ll_jeeiooccmos_lij_aa_n_aavai_-_oozzood_mie_ldd_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kouluvierailijahaku on taas auki!</p>
<p>Saamelaiskäräjien nuorisoneuvoston ja Nuorten Akatemian Dihtosis-hankkeessa tarjotaan yläkouluille saamelaisteemaisia kouluvierailuja. Haemme nyt uusia innokkaita yli 18-vuotiaita saamelaisnuoria ympäri Suomea kouluvierailijoiksi lukuvuoden 2019-2020 aikana toteutettaviin vierailuihin.</p>
<p>Vierailijoiden tehtävänä on itsenäisesti pitää saamelaiskulttuurista kertova vierailu yläkoulussa. Vierailu koostuu saamelaiskulttuurin esittelystä sekä toiminnallisista työpajoista. Työpajojen tarkoitus on levittää tietoa saamelaisista ja saamelaiskulttuurista valtaväestön nuorille. Vierailun kesto on pääsääntöisesti 75- 90 minuuttia, riippuen oppilaitoksen tuntien pituudesta. Vierailijoita haetaan ympäri Suomen, erityinen tarve uusille vierailijoille on pääkaupunkiseudun sekä Turun ja Tampereen alueilla. Kouluvierailut toteutetaan pääasiassa koulupäivien aikana ajalla 17.9.2019- 31.5.2020.</p>
<p>Kouluvierailuista maksetaan 54€/vierailu sekä matkat vierailukohteeseen. Kouluvierailuiden määrä riippuu tilauksista ja vierailijan omista aikatauluista.</p>
<p>Kouluvierailijoille pidetään Helsingissä Nuorten Akatemian tiloissa koulutus maanantaina 16.9.2019. Koulutukseen osallistuminen on edellytys vierailijana toimimiseen. Koulutuksesta ei makseta palkkiota, mutta mahdolliset matka- ja majoituskulut korvataan.</p>
<p>Odotamme kouluvierailijoilta saamelaiskulttuurin tuntemusta, innokasta asennetta ja otetta kouluvierailun vetämiseen sekä hyviä vuorovaikutustaitoja.</p>
<p>Toimita vapaamuotoinen hakemuksesi 30.8.2019 klo 16.00. mennessä osoitteeseen: minna.lehtola(at)samediggi.fi</p>
<p>Lisätietoja:</p>
<p>Minna Lehtola</p>
<p>Projektityöntekijä</p>
<p>tel: 010 839 3132 | +358 40 650 3620</p>
<p>minna.lehtola(a)samediggi.fi</p>
</body></document>
