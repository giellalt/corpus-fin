<document xml:lang="fin" id="no_id"><header><title>Tule keskustelemaan ajankohtaisista asioista Inariin tiistaina 4.12. - Samediggi</title><genre code="admin"/><author><unknown/></author><year>2018</year><wordcount>106</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/12/03/tule-keskustelemaan-ajankohtaisista-asioista-inariin-tiistaina-4-12/</origFileName><parallel_text xml:lang="sme" location="boade_sagastallat_aigeguovdilis_assiin_anarii_disttaga_4_12_.html"/><parallel_text xml:lang="smn" location="puadi_savastallad_aigikyevdilis_aasijn_anaran_majebaarga_4_12_.html"/><parallel_text xml:lang="sms" location="pua_d_sagstoollad_aai_jpoddsaz_aa_ssi_pirr_aanra_maaibaarg_4_12__.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tule keskustelemaan ajankohtaisista asioista Inariin tiistaina 4.12.</p>
<p>Saamelaiskäräjien hallituksen järjestämät keskustelutilaisuudet jatkuvat. Hallitus järjestää kokouksensa yhteydessä keskustelutilaisuuden Inarissa tiistaina 4.12. klo 18-20. Tilaisuuden tarkoituksena on tavata alueen saamelaisia ja luoda mahdollisuus keskustella ajankohtaisista asioista.</p>
<p>Saamelaiskäräjien hallitus toivottaa Inarin alueen saamelaiset tervetulleiksi vaalikauden viidenteen keskustelutilaisuuteen! Tilaisuus järjestetään Saamelaiskulttuurikeskus Sajoksessa tiistaina 4.12. klo 18-20.</p>
<p>Saamelaiskäräjien vuoden 2018 toimintasuunnitelman mukaan hallituksen kokouksia järjestetään mahdollisuuksien mukaan Utsjoella, Vuotsossa, Helsingissä, Enontekiön Karesuvannossa ja Inarissa. Kokousten yhteydessä järjestetään paikkakunnalla keskustelutilaisuus, jossa hallitus tapaa alueen saamelaisia, kertoo yhteenvetona hallituksen toimista ja luo epävirallisen mahdollisuuden käydä keskusteluja ajankohtaisista asioista.</p>
<p><em type="italic">Lisätietoja: </em></p>
<p>Saamelaiskäräjien puheenjohtaja Tiina Sanila-Aikio puh. 050 300 1780, tiina.sanila-aikio(at)samediggi.fi</p>
<p>Kuva: Mika Huisman / Sajos</p>
</body></document>
