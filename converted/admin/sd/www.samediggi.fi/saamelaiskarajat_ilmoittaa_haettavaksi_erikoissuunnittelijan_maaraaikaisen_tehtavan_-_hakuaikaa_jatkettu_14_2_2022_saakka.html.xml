<document xml:lang="fin" id="no_id"><header><title>Saamelaiskäräjät ilmoittaa haettavaksi erikoissuunnittelijan määräaikaisen tehtävän - Hakuaikaa jatkettu 14.2.2022 saakka - Samediggi</title><genre code="admin"/><author><unknown/></author><year>2022</year><wordcount>225</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/01/12/saamelaiskarajat-ilmoittaa-haettavaksi-erikoissuunnittelijan-maaraaikaisen-tehtavan/</origFileName><parallel_text xml:lang="sme" location="samediggi_ohca_spesialaplanejeaddji_mearreaigasas_doibmii_-_ohcanaigi_lea_jotkojuvvon_14_2_2022_radjai.html"/><parallel_text xml:lang="smn" location="samitigge_almoot_uuccamnaal_spesiaalvuavajeijee_meriaigasii_pargo.html"/><parallel_text xml:lang="sms" location="saa_mte_gg_i_lmmat_ooccamnalla_spesiaalplaaneei_mie_rraiggsa_tuaj_-_ooccamaai_j_lie_juatkkam_14_2_2022_rajja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi erikoissuunnittelijan määräaikaisen tehtävän – Hakuaikaa jatkettu 14.2.2022 saakka</p>
<p>Suunnittelija vastaa (50 % työajasta) Interreg Aurora- ohjelman (2021-2027) saamelaisosa-alueen hakemuksiin sekä hankkeisiin liittyvästä neuvonnasta, viestinnästä, hankeseurannasta, hakemusten käsittelystä sekä esittelystä hallintokomitealle. Työntekijä sijoittuu sopimuksellisesti Suomen Saamelaiskäräjille. Tämän lisäksi työntekijä toimii vuonna 2022 Suomen Saamelaiskäräjien puheenjohtajiston avustajana (50 % työajasta). Työ alkaa sopimuksen mukaan ja kestää aluksi 31.12.2022 saakka. Interreg Aurora- ohjelman saamelaisosa-alueen työ jatkuu osa-aikaisena (50 %) vuoteen 2027 saakka edellyttäen, että asia etenee EU:ssa suunnitellusti. Lisätietoa Interreg Aurora-ohjelmasta löytyy osoitteesta https://www.interregnord.com/interreg-aurora/ .</p>
<p>Kelpoisuusvaatimuksena on soveltuva korkeakoulututkinto. Lisäksi vaaditaan saamen kielen taito (asetus 1727/95). Tehtävän menestyksellinen hoitaminen edellyttää hyvää saamelaiskulttuurin ja rajat ylittävän yhteistyön sekä hallinnollisten tehtävien tuntemusta, hyviä viestintätaitoja, valmiutta itsenäiseen työskentelyyn, kykyä tiimityöhön ja erittäin hyvää englannin kielen suullista sekä kirjallista osaamista. Työkokemus vastaavista tehtävistä sekä EU-lainsäädännön ja hallinnon tuntemus katsotaan hakijalle eduksi. Tehtävään sisältyy matkustelua hankealueella. Interreg Aurora-ohjelman ohjelmakieli on englanti. Palkka määräytyy Saamelaiskäräjien palkkausjärjestelmän vaativuustason IV/II mukaan (peruspalkka 2706,50 €/kk). Peruspalkan lisäksi maksetaan saamelaisalueen lisä 24 % ja työkokemuksen mukaan määräytyvät kokemuslisät. Työssä noudatetaan 6 kuukauden koeaikaa.</p>
<p>Työhakemus liitteineen tulee toimittaa Suomen Saamelaiskäräjille 14.2.2022 mennessä osoitteessa https://www.sympahr.net/public/pq.aspx?bf58653f</p>
<p>Lisätietoja työstä antavat hallintopäällikkö Pia Ruotsala-Kangasniemi, pia.ruotsala(at)samediggi.fi, puh. +358407262688 ja kansainvälisten asioiden sihteeri Inka Saara Arttijeff, inka-saara.arttijeff(at)samediggi.fi, puh. +358 50 574 7629.</p>
<p>Lisätietoja Interreg Aurora-ohjelmakaudesta antaa ohjelmapäällikkö Iiris Mäntyranta, Norrbottenin lääninhallitus iiris.mantyranta@lansstyrelsen.se puh. + 46 10 225 53 76</p>
<p>Inarissa 16.12.2021</p>
<p>Saamelaiskäräjät</p>
</body></document>
