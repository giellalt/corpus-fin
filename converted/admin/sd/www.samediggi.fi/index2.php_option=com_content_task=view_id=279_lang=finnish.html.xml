<document xml:lang="fin" id="no_id">
  <header>
    <title>Samediggi - Saamelaiskäräjät - Saamelaiskäräjien yleiskokous lausui ALKU-hankkeesta</title>
    <genre code="admin"/>
    <author>
      <unknown/>
    </author>
    <wordcount>450</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=279&amp;lang=finnish.html</origFileName>
    <parallel_text xml:lang="sme" location="index2.php_option=com_content_task=view_id=279_lang=davvi.html"/>
    <parallel_text xml:lang="smn" location="index2.php_option=com_content_task=view_id=279_lang=anaras.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Saamelaiskäräjien yleiskokous lausui ALKU-hankkeesta</p>
    <p>Saamelaiskäräjien yleiskokous on kokouksessaan 10.3.2009 lausunut aluehallinnon uudistamishankkeesta (ALKU-hanke). Saamelaiskäräjien yleiskokouksen mukaan aluehallinnon kehittämishanke sivuuttaa kokonaan saamelaisille perustuslaissa ja saamelaiskäräjälaissa turvatun omaa kieltään ja kulttuuriaan koskevan itsehallinnon. ALKU-hankkeessa tulee tehdä perusteellinen arvio saamelaisen itsehallinnon tilasta ja suhteesta uudistukseen. ALKU-hankkeessa tulee tehdä ehdotukset saamelaisen itsehallinnon kehittämisestä ja selkeästi saamelaisten itsehallinnon piiriin kuuluvien tehtävien siirtämisestä saamelaiskäräjille hallitusohjelman ja perustuslain mukaisesti.</p>
    <p>Perustuslain ja saamelaiskäräjälain valmistelussa ja säädettyjen lakien yleisperusteluissa lähdet-tiin siitä, että saamelaisten kieltään ja kulttuuriaan koskeva itsehallinto on kehittyvä, eikä taantuva. Perustuslain säännökset yhdistettyinä saamelaisten itsehallintoelimen, saamelaiskäräjien, perustamiseen merkitsivät alkua ja poliittis-hallinnollisten raamien luomista jatkossa tapahtuvalle saamelaisten itsehallinnon sisällölliselle kehittämiselle. Käynnissä oleva aluehallinnon uudistus, avatessaan useita valtion hallintotehtäviä koskevia säädöksiä ja siirtäes-sään tehtäviä viranomaiselta toiselle antaa mahdollisuuden saamelaisten itsehallinnon turvaamiseen ja edelleen kehittämiseen vuosien 1993-1995 lainvalmistelussa todettujen periaat-teiden ja tavoitteiden mukaisesti.</p>
    <p>Aluehallinnon uudistamishankkeessa on kuitenkin valmisteltu saamen kielen, saamelaisopetuk-sen ja saamenkielisten sosiaali- ja terveyspalveluiden valtionavustuksia koskevia hallinnollisia muutoksia, jotka tulevat toteutuessaan merkittävästi joko heikentämään jo aikaansaatua saamelaisten itsehallintoa tai estämään saamelaisten itsehallinnon kehittämistä. Saamelaisten asema ja oikeudet omaa kieltään ja kulttuuriaan koskevaan itsehallintoon tulevat heikkenemään ja saamelaisten oman itsehallinnon kehittäminen pysähtymään, jopa taantumaan ALKU-hankkeen toteutuessa.</p>
    <p>Saamelaisten itsehallintoa heikentävät ja sen kehittämistä estävät kolme uudistukseen sisälty-vää ehdotusta ovat:</p>
    <p>- saamenkieliseen ja saamen kielen opetukseen osoitettavien valtionavustusten siirtäminen opetusministeriöstä aluehallintovirastoon (eikä saamelaisten oman itsehallinnon tehtäväksi) (kuntien valtionosuusjärjestelmän uudistuksessa),</p>
    <p>- saamen kielilaissa tarkoitettujen valtionavustusten myöntämisen siirtäminen oikeusministeriöstä aluehallintovirastoon (eikä saamelaisten oman itsehallinnon piiriin) ja</p>
    <p>- saamenkielisten sosiaali- ja terveyspalveluiden turvaamiseksi osoitettavan valtionavustuksen siirtäminen pois saamelaisten itsehallinnolta osoitettavaksi suoraan kunnille.</p>
    <p>Mainitut hallintotehtävät kuuluvat selkeästi saamelaisten omaa kieltään ja kulttuuriaan koske-van itsehallinnon piiriin ja ne tulee joko siirtää valtakunnalliselta viranomaiselta suoraan saamelaisten itsehallintoelimelle, saamelaiskäräjille, tai säilyttää (sosiaali- ja terveyspalveluiden valtionavustus) saamelaiskäräjien tehtävinä. Saamelaiskäräjät ei hyväksy saamelaisille perustuslaissa turvatun itsehallinnon heikentämistä ja sen kehittämisen pysäyt-tämistä. Saamelaiskäräjien keskeiset ehdotukset:</p>
    <p>1. ALKU-hankkeen lainsäädännöstä ja hankkeen tuomista muutoksista hallintoon ja valtioapujärjestelmään on järjestettävä saamelaiskäräjälain § 9 mukaiset neuvottelut, selvitettävä hankkeiden vaikutukset saamen kieleen ja saamelaisen perustuslailliseen kulttuuri-itsehallintoon.</p>
    <p>2. Saamen kielilakia 1086/2003 on noudatettava ALKU-hankkeen valmistelussa ja hankkeen toteutuksessa.</p>
    <p>3. Saamelaiskäräjille on siirrettävä saamelaisten kotiseutualueen maakunta-ohjelman laadinta sekä koulutuksen, luonnonvarojen, ympäristön ja liikenteen ennakointi- ja suunnittelutehtävät.</p>
    <p>4. Aluehallintaviranomaisten on neuvoteltava ja laadittava yhteistyössä saamelaisten ko-tiseutualuetta ja saamelaiskulttuuria koskevat strategia-asiakirjat.</p>
    <p>5. Saamelaisopetuksen opettajien palkkaukseen tarkoitettujen valtionavustusten (L1998/635; muutos 1998/1186, 43§ 2mom) hallinto tulee siirtää Saamelaiskäräjien tehtäviin. Valtionavustuksen piiriin tulee saattaa koko saamelaisopetus riippumatta opetusta järjestävän koulun sijaintipaikkakunnasta.</p>
    <p>6. Saamen kielilain § 31 mukaiset rahoitustehtävät siirretään saamelaiskäräjien hallin-taan.</p>
    <p>7. Aluehallintavirastoille luodaan saamenkielinen palveluyksikkö saamelaisten kotiseu-tualueelle.</p>
    <p>8. Saamelaiskäräjät esittää, että saamenkielisten sosiaali- ja terveyspalvelujen rahoitus-, valvonta- ja valtionaputehtävät siirretään saamelaiskäräjille saamelaiskäräjien esi-tyksen mukaisesti.</p>
    <p>9. ALKU-hanke tulee käsitellä perustuslakivaliokunnassa.</p>
    <p>10. ALKU-hankkeessa huomioidaan hallitusohjelman tavoite saamelaisen kulttuuri-itsehallinnon turvaamisesta, ILO 169-sopimuksen ratifioinnin mahdollistamisesta se-kä pohjoismaisen saamelaissopimuksen ratifioinnin mahdollistamisesta.</p>
    <p>Lisätietoja:</p>
    <p>puheenjohtaja Klemetti Näkkäläjärvi</p>
    <p xml:lang="smn">puh: +358505242109</p>
  </body>
</document>
