<document xml:lang="fin" id="no_id"><header><title>Varapuheenjohtaja Juuso peräänkuuluttaa rakentavaa dialogia – Suomen valtiolla aikaa heinäkuun loppuun raportoida YK:n ihmisoikeuskomitealle - Samediggi</title><genre code="admin"/><author><unknown/></author><year>2019</year><wordcount>438</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/07/18/varapuheenjohtaja-juuso-peraankuuluttaa-rakentavaa-dialogia-suomen-valtiolla-aikaa-heinakuun-loppuun-raportoida-ykn-ihmisoikeuskomitealle/</origFileName><parallel_text xml:lang="sme" location="varresagadoalli_juuso_vaillaha_ovdanahtti_dialoga_-_suoma_stahtas_aigi_suoidnemanu_loahpa_radjai_raporteret_on:a_olmmosvuoigatvuodakomiteai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Varapuheenjohtaja Juuso peräänkuuluttaa rakentavaa dialogia – Suomen valtiolla aikaa heinäkuun loppuun raportoida YK:n ihmisoikeuskomitealle</p>
<p><em type="bold">Tiistaina 16.7. Genevessä Alkuperäiskansojen oikeuksien asiantuntijamekanismin (EMRIP) istunnossa käsiteltiin Asiantuntijamekanismin maavierailuja. Asiantuntijamekanismi vieraili Suomessa helmikuussa 2018 ja a  </em><em type="bold">ntoi maali  </em><em type="bold">skuussa 2018  </em><em type="bold">neuvoa-antava  </em><em type="bold">t  </em><em type="bold">kommenti  </em><em type="bold">t  </em><em type="bold">vierailunsa perusteella. Saamelaiskäräjien toinen varapuheenjohtaja Tuomas Aslak Juuso esitti istunnossa Saamelaiskäräjien  </em><em type="bold">puheenvuoron  </em><em type="bold">ja tilannekatsauksen viimeaikaisista tapahtumista Suomessa saamelaiskäräjälakiuudistukseen ja Yhdistyneiden kansakuntien ihmisoikeuskomitean helmikuussa antamiin ratkaisuihin liittyen.  </em> </p>
<p>Puheenvuorossaan tiistaina Juuso kertasi saamelaiskäräjälakiuudistuksen etenemistä aina vuoden 2018 syyskuusta tähän päivään. Juuso kertoi saamelaisasioita koskeviin kysymyksiin liittyvien keskustelujen Suomen nykyis  t  en  hallitus  puolueiden  jäsenten kanssa sujuneen rakentavassa hengessä esim. Suomen uutta hallitusohjelmaa laadittaessa . Hallitusohjelmassa on mainittuna mm. saamelaiskäräjälain uudistamiseen liittyvän työn jatkaminen, ja Juuson mukaan Saamelaiskäräjät odottavatkin, että asiaa lähdetään edistämään kiireellisesti.</p>
<p>YK:n ihmisoikeuskomitean helmikuussa 2019 antamat ratkaisut nousivat myös esille puheenvuorossa. Ihmisoikeuskomitea totesi ratkaisussaan, että Suomen Korkeimman hallinto-oikeuden (KHO) päätökset ottaa yhteensä 97 henkilöä vuosina 2011 ja 2015 Saamelaiskäräjien vaaliluetteloon vastoin Saamelaiskäräjien vaalilautakunnan ja hallituksen kantaa, loukkasivat kansalais- ja poliittisia oikeuksia koskevan yleissopimuksen 25 artiklaa sekä yksin että tulkittuna yhdessä 27 artiklan kanssa ja 1 artiklan valossa.</p>
<p>Ihmisoikeuskomitean  ratkaisussa  todetaan, että <span type="quote">“  Sopimusvaltio on myös velvollinen ryhtymään kaikkiin tarvittaviin toimiin estääkseen vastaavat loukkaukset tulevaisuudessa”</span>. Juuson mukaan Saamelaiskäräjät on ehdottanut valtion taholle keinoja vastaavien loukkausten estämiseksi, ja nostaa esille Saamelaiskäräjien hallituksen KHO:lle jättämän purkuhakemuksen aiemmin mainittuja KHO:n vuosien 2011 ja 2015 päätöksiä koskien. Tämän lisäksi Saamelaiskäräjien kokous päätti kesäkuussa  esittää valtioneuvostolle Saamelaiskäräjien vaalien ajankohdan muuttamista  ,  jonka tavoitteena olisi ollut varmistaa saamelaiskäräjälain muutosten valmistelu, käsittely ja toimeenpano ennen seuraavien vaalien toimittamista.  Molemmat ehdotukset saivat kuitenkin kielteisen vastaanoton, sillä Suomen oikeusministeriö julkaisi 27.6.2019 tiedotteen, jossa ilmoitti, ettei  Saamelaiskäräjävaalien ajankohdan muuttamien aikataulun vuoksi ollut enää mahdollista  . Myös KHO julkaisi 5.7.2019 tiedotteen, jossa  ilmoitti hylkäävänsä Saamelaiskäräjien purkuhakemuksen  .</p>
<p>Juuso ilmaisikin puheenvuorossa huolensa ihmisoikeuskomitean ratkaisussa esille nostettujen loukkausten tapahtumisesta  uudelleen  . Tällä hetkellä ainakaan Juuson tiedossa ei ole, että valtion taholta olisi suunnittelemissa toim  enpiteitä  , joilla loukkaukset pyrittäisiin estämään lähitulevaisuudessa. Suomella on heinäkuun loppuun asti aikaa raportoida YK:n ihmisoikeuskomitealle niistä toimista, joihin on komitean ratkaisujen pohjalta ryhtynyt. Puheenvuorossa Juuso painotti, että Saamelaiskäräjät <span type="quote">“odottaa Suomen ehdoitta kunnioittavan Ihmisoikeuskomitean ratkaisua ja huolehtivan sen täydellisestä täytäntöönpanosta”</span>. Juuson mukaan tilanne, jossa Suomi tietoisesti antaisi näiden loukkausten  jatkua ja  tapahtua tulevaisuudessa tuntuisi epätodelliselta.</p>
<p>Puheenvuoron lopussa Juuso ilmaisi toiveensa tiiviin yhteistyön jatkumisesta Asiantuntijamekanismin kanssa Suomen maavierailun seurantaan liittyen. Hän peräänkuulutti myös rakentavaa dialogia eri tahojen välillä ja toivoi ratkaisun tilanteeseen löytyvän.</p>
<p>Saamelaiskäräjät kutsui Asiantuntijamekanismin Suomeen maavierailulle, joka toteutui helmikuussa 2018. Vierailun pohjalta Asiantuntijamekanismi antoi neuvoa-antava  t  kommenti  t  , jossa keskityttiin Saamelaiskäräjälain uudistamiseen erityisesti 3 ja 9 §:ien osalta.</p>
<p>Asiantuntijamekanismin istunto jatkuu tänään Genevessä.   https://www.ohchr.org/EN/Issues/IPeoples/EMRIP/Pages/Session12.aspx</p>
<p type="title">Lisätietoja</p>
<p>Saamelaiskäräjien II varapuheenjohtaja Tuomas Aslak Juuso puh. 040 1871331,  tuomas.juuso  (at)samediggi.fi</p>
</body></document>
