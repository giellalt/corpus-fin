<document xml:lang="fin" id="no_id"><header><title>Samediggi - Saamelaiskäräjät - Ijahis idjan 10-vuotisjuhlien pääesiintyjä on Niko Valkeapää</title><genre code="admin"/><author><unknown/></author><wordcount>187</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=716&amp;lang=finnish.html</origFileName><parallel_text xml:lang="eng" location="index2.php_option=com_content_task=view_id=716_lang=english.html"/><parallel_text xml:lang="sme" location="index2.php_option=com_content_task=view_id=716_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Ijahis idjan 10-vuotisjuhlien pääesiintyjä on Niko Valkeapää</p>
<p>Inarin kirkonkylällä järjestettävä Ijahis idja alkuperäiskansojen musiikkitapahtuma viettää kymmenvuotisjuhliaan 16.–18.8.2013. Festivaalin pääesiintyjä on tänä vuonna Niko Valkeapää yhtyeineen.</p>
<p>Valkeapää on yksi kansainvälisesti menestyneimmistä saamelaisartisteista ja on äskettäin (2012) julkaissut kaksi uutta albumia, Gusto ja ÄÄ. Valkeapään musiikki vangitsee kuulijansa keskittymään kauniisiin melodioihin, tarttuviin kitarariffeihin ja kuuntelemaan nykypäivän ilmioitä käsitteleviä sanoituksia. Niko Valkeapää yhtyeineen esiintyy Ijahis idjassa omassa konsertissaan, joka järjestetään Saamelaiskulttuurikeskus Sajoksen auditoriossa perjantaina 16.8. klo 20.</p>
<p>Juhlavuottaan Ijahis idja juhlii entistä laajemmalla ohjelmatarjonnalla. Sukupolvet-teemaan paneudutaan tapahtuman 10-vuotisjuhlakonsertissa, jonka lisäksi muita saamelaisartistien konsertteja ohjelmassa on useita. Tapahtuman alkuperäiskansavieraat tulevat tänä vuonna Chukotkasta, Siperiasta. Festivaalilla kuullaan myös perinteistä joikua, livđeä sekä leuddia. Lapsille ja nuorille on järjestetty tapahtumapäivinä omaa ohjelmaa, kuten musiikkityöpajoja ja muuta ohjattua toimintaa. Ijahis idjan perinteinen, kaikille avoin musiikkiseminaari järjestetään Saamelaismuseo Siidassa. Myös festivaaliklubit värittävät tapahtumaa saamelaiseen nuorisokulttuuriin painottuvalla sisällöllään.</p>
<p>Ijahis idjan tarkka ohjelma julkistetaan kesäkuussa. Ijahis idjan järjestävät yhteistyössä Anára Sámisearvi ry, Saamelaiskäräjät, Saamelaisalueen koulutuskeskus, Saamelaismuseo Siida, Giellagas-instituutti, Inarin kunta, Taiteen edistämiskeskuksen Lapin toimipiste, Yle Sápmi, Hotelli Kultahovi ja Ravintola Galla. www.ijahisidja.fi</p>
<p>Lisätietoja:</p>
<p xml:lang="smn">www.ijahisidja.fi</p>
<p>Anna Näkkäläjärvi-Länsman</p>
<p xml:lang="vep">+358 295 330 856</p>
<p xml:lang="smj">Anu Magga</p>
<p xml:lang="vep">+358 50 567 22 04</p>
</body></document>
