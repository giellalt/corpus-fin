<document xml:lang="fin" id="no_id"><header><title>GOLLEGIELLA - Pohjoismainen saamen kielen kielipalkinto jaetaan syksyllä 2020 - Samediggi</title><genre code="admin"/><author><unknown/></author><year>2020</year><wordcount>185</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/06/02/gollegiella-pohjoismainen-saamen-kielen-kielipalkinto-jaetaan-syksylla-2020/</origFileName><parallel_text xml:lang="sme" location="gollegiella_-_davviriikkalas_sami_giellabalkkasupmi_geigejuvvo_cakcat_2020.html"/><parallel_text xml:lang="smn" location="kollekiela_-_tave-eennamlas_saami_kielapalhasume_juahhoo_cohcuv_2020.html"/><parallel_text xml:lang="sms" location="gollegiella_-_ta_vvjannmallas_saa_mkiol_kiollciist_jue_jjet_cahcca_2020.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">GOLLEGIELLA – Pohjoismainen saamen kielen kielipalkinto jaetaan syksyllä 2020</p>
<p>Gollegiella – pohjoismainen saamen kielipalkinto jaetaan yhdeksännen kerran syksyllä 2020 saamelaisasioista vastaavien ministereiden ja saamelaiskäräjien puheenjohtajien tapaamisessa, joka on tarkoitus järjestää marraskuussa 2020 Helsingissä. Palkinto myönnetään yksityishenkilöille tai yhteisöille Norjassa, Ruotsissa, Suomessa tai Venäjällä saamen kielten edistämisestä.</p>
<p>Palkinnon ovat perustaneet saamelaisasioista Norjassa, Ruotsissa ja Suomessa vastaavat ministerit ja näiden maiden saamelaiskäräjien puheenjohtajat. Palkinto jaettiin ensimmäisen kerran vuonna 2004 ja se jaetaan joka toinen vuosi. Palkinto on suuruudeltaan 15 000 euroa.</p>
<p type="title">Kielipalkinnon tavoite</p>
<p>Kielipalkinnon tavoitteena on myötävaikuttaa saamen kielten edistämiseen, kehittämiseen tai säilymiseen Norjassa, Ruotsissa, Suomessa ja Venäjällä.</p>
<p type="title">Kuka voi saada palkinnon?</p>
<p>Kielipalkinto myönnetään yksityishenkilöille, ryhmille tai yhteisöille (ml. yhdistys, laitos), jotka ovat ansioituneet toimimalla merkittävällä tavalla saamen kielten edistämiseksi, kehittämiseksi tai säilymiseksi. Palkinto voidaan myöntää esimerkiksi kirjallisista, suullisista tai muista ansioista, jotka sijoittuvat hyvin laajalti eri toimialueille. Palkinto voidaan usean palkinnonsaajan kesken.</p>
<p type="title">Ilmoita oma ehdokkaasi!</p>
<p>Yksityishenkilö, ryhmä tai yhteisö Norjassa, Ruotsissa, Suomessa ja Venäjällä voi tehdä oman ehdotuksensa vuoden 2020 palkinnon saajasta. Ehdotus palkinnon saajaksi ja korkeintaan 1-2 sivun kirjallinen perustelu tulee toimittaa <em type="italic">viimeistään 16.8.2020 </em>osoitteeseen: </p>
<p>Gollegiella – arviointikomitean sihteeri Anne Kirste Aikio Suomen Saamelaiskäräjät anne-kirste.aikio(at)samediggi.fi</p>
</body></document>
