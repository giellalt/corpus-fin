<document xml:lang="fin" id="no_id"><header><title>Samediggi - Saamelaiskäräjät - Ehdokkaiden esittäminen Saamelaiskäräjien nuorisoneuvoston jäseniksi 2016-2017</title><genre code="admin"/><author><unknown/></author><wordcount>207</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1148&amp;lang=finnish</origFileName><parallel_text xml:lang="sme" location="index2.php_option=com_content_task=view_id=1148_lang=davvi.html"/><parallel_text xml:lang="smn" location="index2.php_option=com_content_task=view_id=1148_lang=anaras.html"/><parallel_text xml:lang="sms" location="index2.php_option=com_content_task=view_id=1148_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Ehdokkaiden esittäminen Saamelaiskäräjien nuorisoneuvoston jäseniksi 2016-2017</p>
<p>Nuorisoneuvosto on yksi Saamelaiskäräjien lautakunnista, jonka pääasiallisena tehtävänä on edistää saamelaisnuorten kielellisiä ja kulttuurisia oikeuksia sekä vahvistaa saamelaisnuorten identiteettiä. Lisäksi neuvosto valmistelee Saamelaiskäräjien esitykset, aloitteet, lausunnot ja muut kannanotot, jotka koskevat saamelaisnuoria. Nuorisoneuvostoon kuuluu nykyisin viisi varsinaista 18-25 vuotiasta jäsentä sekä jokaisen jäsenen henkilökohtainen varajäsen ja lisäksi viisi 15-17 vuotiasta asiantuntijajäsentä.</p>
<p>Nuorisoneuvosto on tehnyt Saamelaiskäräjille esityksen neuvoston jäsenmäärän kasvattamiseksi seitsemään ja jäseniä koskevan ikärajoituksen muuttamiseksi 18-28 vuoteen. Muutoksen jälkeen asiantuntijajäseniä valittaisiin enintään viisi. Asian ratkaisee Saamelaiskäräjien kokous 21.12. Mikäli neuvoston esitys hyväksytään, valitaan neuvostoon tulevalle kaudelle esitetyn mukaisesti 7 varsinaista jäsentä sekä jokaiselle jäsenelle henkilökohtainen varajäsen. Mikäli taas neuvoston esitystä ei hyväksytä, valitaan jäseniksi viisi 18-25 vuotiasta nuorta, kuten tähänkin asti.</p>
<p>Neuvoston jäsenten ei tarvitse olla Saamelaiskäräjien jäseniä, eikä heidän tarvitse asua saamelaisalueella. Myöskään saamen kieli äidinkielenä ei ole välttämättömyys, mutta saamen kielen taito on toivottavaa. Nuorisoneuvoston valinnassa tullaan huomioimaan, että jäsenet edustavat mahdollisimman kattavasti koko saamelaisaluetta sekä eri kieliryhmiä. Valinnassa noudatetaan myös sukupuolten välistä tasa-arvoa.</p>
<p>Nuorisoneuvosto tekee Saamelaiskäräjien hallitukselle ehdotuksen valittavista jäsenistä, ja lopullisen päätöksen tekee Saamelaiskäräjien kokous.</p>
<p>Voitte ehdottaa mielestänne nuorisoneuvostoon sopivia 18-28-vuotiaita aktiivisia saamelaisnuoria ja asiantuntijajäseneksi sopivia 15-17-vuotiaita nuoria. Ehdotukset perusteluineen tulee lähettää Saamelaiskäräjien nuorisosihteerille 11.1.2016 mennessä.</p>
<p>Ehdotukset ja lisätiedot:</p>
<p>Kaisa Tapiola-Länsman</p>
<p>kaisa.tapiola-lansman(at)samediggi.fi</p>
<p xml:lang="vep">+358 50 382 51 79</p>
</body></document>
