<document xml:lang="fin" id="no_id"><header><title>Saamelaiskäräjät painottaa hyvinvointia ja oikeuksia vaalikaudella 2020–2023 - Samediggi</title><genre code="admin"/><author><unknown/></author><year>2020</year><wordcount>149</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/02/28/saamelaiskarajat-painottaa-hyvinvointia-ja-oikeuksia-vaalikaudella-2020-2023/</origFileName><parallel_text xml:lang="sme" location="samediggi_deattuha_buresbirgejumi_ja_rivttiid_valgabajis_2020-2023.html"/><parallel_text xml:lang="smn" location="samitigge_tiaddut_pyereestvaijeem_ja_vuoigadvuodaid_valjapaajeest_2020-2023.html"/><parallel_text xml:lang="sms" location="saa_mte_gg_tea_ddad_puarastpi_rggummuz_da_vuoiggadvuodid_vaalpaa_jest_2020-2023.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät painottaa hyvinvointia ja oikeuksia vaalikaudella 2020–2023</p>
<p><em type="italic">Perjantaina järjestäytynyt Saamelaiskäräjät painottaa neljää kärkiteemaa liittyen saamelaisyhteisöjen hyvinvointiin ja saamelaisten alkuperäiskansaoikeuksiin. </em></p>
<p>Painopisteiksi vaalikaudelle 2020–2023 nostettiin saamelaiskulttuurilain valmistelu, saamelaissopimuksen ratifiointi, saamelaisten hyvinvointipalveluiden kehittäminen saamelaisten kotiseutualueella sekä saamelaisyhteisöjen kieli- ja kulttuuripalveluiden tukeminen saamelaisten kotiseutualueen ulkopuolella.</p>
<p>Neljän kohdan lista laadittiin yhdessä kaikkien kahdenkymmenenyhden saamelaiskäräjäedustajan neuvotteluissa, jotka käytiin järjestäytymiskokouksen ensimmäisen päivän neuvottelutauolla.</p>
<p>Neljän kohdan lista hyväksyttiin virallisesti yksimielisesti Saamelaiskäräjien järjestäytymiskokouksen toisena päivänä käydyssä lähetekeskustelussa, joka koski vaalikauden toiminta- ja taloussuunnitelmaa 2023–2023.</p>
<p>– Saamelaiskäräjien järjestäytymiskokouksessa kahden päivänä kuluessa käydyt keskustelut osoittivat selvästi, mitkä teemat ovat tärkeitä kaikille saamelaisille. Neljän prioriteetin ja muiden lähetekeskustelussa esiintuotujen asioiden pohjalta on hyvä lähteä valmistelemaan yhteistä toiminta- ja taloussuunnitelmaa koko vaalikaudeksi, sanoo saamelaiskäräjien tuore puheenjohtaja Tuomas Aslak Juuso.</p>
<p>Saamelaiskäräjät kävi perjantaina puheenjohtaja- ja hallitusvaalit. Lisäksi Saamelaiskäräjät valitsi yksimielisesti edustajansa Saamelaiskäräjien lautakuntiin, neuvostoihin ja muihin keskeisiin työryhmiin.</p>
<p>Kuva: Ville-Riiko Fofonoff/ Saamelaiskäräjät</p>
<p type="title">Lisätietoja</p>
<p>Saamelaiskäräjien puheenjohtaja Tuomas Aslak Juuso puh. 040 187 1331, tuomas.juuso(at)samediggi.fi</p>
</body></document>
