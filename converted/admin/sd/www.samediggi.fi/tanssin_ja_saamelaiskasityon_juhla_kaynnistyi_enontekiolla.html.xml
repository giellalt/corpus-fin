<document xml:lang="fin" id="no_id"><header><title>Tanssin ja saamelaiskäsityön juhla käynnistyi Enontekiöllä - Samediggi</title><genre code="admin"/><author><unknown/></author><year>2017</year><wordcount>212</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2017/05/04/tanssin-ja-saamelaiskasityon-juhla-kaynnistyi-enontekiolla/</origFileName><parallel_text xml:lang="sme" location="danssa_ja_sameduoji_avvudoalut_johtui_eanodagas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tanssin ja saamelaiskäsityön juhla käynnistyi Enontekiöllä</p>
<p>Värikkäitä perinteisiä saamen käsitöitä, luhkia, uudet värit ja sovitukset saaneita Saamen pukuja. Kymmenittäin luovan työn tuloksia, uutta saamelaista designia, yhdistelmiä poronsarvista, risuista, huovutetuista linnuista ja poroista, puusta, luusta, kankaasta. Saamenkielisellä musiikilla maustettuja tanssiesityksiä esikoululaisista lukiolaisiin. Tätä kaikkea on Hetan koulukeskuksessa tänään 4.5. pidettävä Saamelaisnuorten taidetapahtuma/ Sámenuoraid dáiddadáhpáhus.</p>
<p>Tapahtumasali täyttyi ääriään myöten puolen päivän aikaan, jolloin yli 400 saamelaislasta ja -nuorta huoltajineen ja opettajineen täytti juuri korjatun liikuntahallin. Tapahtumaan saavuttiin saamelaiskäräjien järjestämin linja-autokuljetuksin. Linja-autot kuljettivat osallistujia pitkin Tenonvartta, tunturien yli, tievojen halki, jokaisesta ilmansuunnasta Utsjoelta Rovaniemelle.</p>
<p>Hetan koulukeskuksen torstaina 4.5. Saamelaisnuorten taidetapahtuman ohjelmassa on tanssiesityksiä, saamelaisen käsityön näyttely ja iltapäiväkonsertti. Konsertissa esiintyvät Enontekiön ja Sevettijärven koululaisten lisäksi saamelaistähdet Amoc ja Ailu Valle.</p>
<p>Tapahtumassa nähdään yhteensä 14 tanssiesitystä, joissa on yhteensä noin 80 tanssijaa. Nuorten valmistamia käsitöitä voi ihailla tapahtumapaikalle pystytetyssä näyttelyssä.</p>
<p>Saamelaisnuorten taidetapahtumia on järjestetty 1970-luvulta alkaen. Tapahtuma on saamenkielinen ja sen järjestävät yhteistyössä Hetan koulu ja Saamelaiskäräjät.</p>
<p>Tapahtuma kuuluu osana valtakunnalliseen Nuori Kulttuuri -tapahtumien ketjuun. Saamelaisnuorten taidetapahtumassa valitaan saamelaisnuorten edustajat 26.-28.5.2017 Rovaniemellä järjestettävään valtakunnalliseen MOVES-tapahtumaan. Parhaat esitykset palkitaan stipendein. Stipendejä jaetaan myös parhaita saamen käsitöitä tapahtumaan valmistaneille nuorille.</p>
<p><em type="bold">Tapahtumaa voi seurata Instagramissa: #sndd17. </em></p>
<p type="title">Lisätietoja:</p>
<p>Xia Torikka Tuottaja</p>
<p>xia.torikka(at)samediggi.fi</p>
<p>040 641 1533</p>
<p>https://www.facebook.com/daiddadahpahus/</p>
<p>Ulla Aikio-Puoskari</p>
<p>Koulutus- ja oppimateriaalitoimiston päällikkö</p>
<p>ulla.aikio-puoskari(at)samediggi.fi</p>
<p>040 767 3101 tai 010 839 3112</p>
</body></document>
