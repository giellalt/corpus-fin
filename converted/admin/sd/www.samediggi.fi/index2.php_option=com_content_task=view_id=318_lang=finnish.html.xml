<document xml:lang="fin" id="no_id">
  <header>
    <title>Samediggi - Saamelaiskäräjät - Ijahis idja 2009 - yleisöennätys Inarissa</title>
    <genre code="admin"/>
    <author>
      <unknown/>
    </author>
    <wordcount>194</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=318&amp;lang=finnish.html</origFileName>
    <parallel_text xml:lang="sme" location="index2.php_option=com_content_task=view_id=318_lang=davvi.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Ijahis idja 2009 - yleisöennätys Inarissa</p>
    <p>Kuudes Inarissa järjestetty Ijahis idja-alkuperäiskansojen musiikkitapahtuma oli menestys. Festivaalin päätapahtuma Yöttömän yön konsertti teki kaikkien aikojen yleisöennätyksensä. Lippuja myytiin noin 600, mikä on kaksinkertainen määrä edellisvuosiin verrattuna. Tänä vuonna Ijahis idja järjestettiin toukokuun lopun sijasta elokuussa. Ajankohdan siirtäminen vaikutti tapahtuman kävijämääriin positiivisesti ja myös ilmat suosivat tänä vuonna Ijahis idja-tapahtumaa.</p>
    <p>Yöttömän yön konsertissa lauantaina 22.8.09 kuultiin saamelaisartisteja ympäri saamenmaan. Lavalla olivat mm Mollet (SE), Ulla Pirttijärvi uuden kokoonpanonsa kanssa ja Somby. Yleisö otti kaikki artistit todella hyvin vastaan ja Ijahis idjan konserttipaikka täyttyi iloitsevista festivaalivieraista joita oli tapahtumaan saapunut joka puolelta saamelaisaluetta. Ijahis idjasta on tullut tärkeä kohtauspaikka saamelaisille. Kuten yksi illan artisteista, Niillas Holmberg totesi oman konserttinsa jälkeen: <span type="quote">”Se on juuri musiikissa tärkeää että se tuo ihmiset yhteen”</span>. Myös matkailijat löysivät tapahtuman.</p>
    <p>Perjantain lasten ja nuorten päivä 21.8. sai saamelaisalueen koulut liikkeelle. Inariin saapui oppilaita Vuotsosta, Nuorgamista, Karigasniemestä ja Ivalosta. Inarin kirkonkylän oppilaat mukaan luettuna päivän työpajoihin osallistui yhteensä 100 lasta ja nuorta. Työpajoja vetivät Annukka Hirvasvuopio-Laiti (musiikki), Kerttu Vuolab (kirjoitus) ja Aurora Borealis –tanssiteatteri Pietarista, pohjoisten kansojen instituutista (tanssi). Ijahis idjan nuortenkonsertissa saatiin nauttia pohjoisten nuorten omien ryhmien esityksistä.</p>
    <p>Vielä on yötön yö!</p>
    <p>Lisätietoja: Anna Näkkäläjärvi,</p>
  </body>
</document>
