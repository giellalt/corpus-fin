<document xml:lang="fin" id="no_id"><header><title>Saamelaiskäräjät ilmoittaa haettavaksi ravintolatyöntekijän toistaiseksi voimassa olevan tehtävän - hakuaikaa jatkettu 31.7.2023 saakka - Samediggi</title><genre code="admin"/><author><unknown/></author><year>2023</year><wordcount>212</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/05/26/saamelaiskarajat-ilmoittaa-haettavaksi-ravintolatyontekijan-toistaiseksi-voimassa-olevan-tehtavan/</origFileName><parallel_text xml:lang="sme" location="samediggi_almmuha_ohcan_lahkai_restorangngabargi_fasta_barggu_-_ohcanaigi_lea_jotkojuvvon_31_7_2023_radjai.html"/><parallel_text xml:lang="smn" location="samitigge_almoot_uuccamnaal_raavadviasupargee_tuaistaazan_vyeimist_orroo_tooima.html"/><parallel_text xml:lang="sms" location="saa_mte_gg_i_lmmat_ooccamnalla_restrantt-tuajjla_poossinalla_vioggast_aarrai_tuaj_-_ooccamaai_j_lie_juatkkam_31_7_2023_rajja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi ravintolatyöntekijän toistaiseksi voimassa olevan tehtävän – hakuaikaa jatkettu 31.7.2023 saakka</p>
<p>Inarin kirkonkylään Juutuanjoen rannalle rakennettu saamelaiskulttuurikeskus Sajos on Suomen saamelaisten hallinnon ja kulttuurin keskus. Sajos on monikulttuurisuuden kohtaamispaikka – tapahtumatalo, kongressikeskus ja kokouspaikka.</p>
<p>Etsimme Sajoksen Ravintola Čaijuun töihin oma-aloitteista, osaavaa ja hyvät vuorovaikutustaidot omaavaa ravintolatyöntekijää toistaiseksi voimassa olevaan työsuhteeseen. Työ alkaisi 1.9.2023 tai sopimuksen mukaan. Kelpoisuusehtona on tehtävän edellyttämä soveltuva koulutus ja saamen kielen taito (asetus 1727/95). Tehtävän menestyksellistä hoitamista edesauttaa hyvä saamelaiskulttuurin tuntemus, riittävä työkokemus vastaavista tehtävistä sekä hyvä paineensietokyky.</p>
<p>Monipuolisiin työtehtäviin sisältyy asiakaspalvelu, kokin avustaminen lounaan ja vitriinituotteiden valmistuksessa, kokoustarjoilut, astioiden, laitteiden ja keittiötilojen puhtaanapito sekä muut ravintolan yleiset työtehtävät. Toivomme hakijalta hygienia- ja alkoholipassia. Työssä tarvitaan päivittäin saamea, suomea ja englantia. Työaika on ravintola Čaijun aukioloaikojen puitteissa pääsääntöisesti arkipäivisin välillä 8–17, mutta toisinaan työ on esimerkiksi tapahtumien yhteydessä iltaisin ja viikonloppuisin.</p>
<p>Ravintolatyöntekijän palkkaus määräytyy Saamelaiskäräjien palkkausjärjestelmän vaativuustason VI/III mukaisesti (peruspalkka 2027,13 euroa/kk). Peruspalkan lisäksi työstä maksetaan 24 %:n saamelaisalueen lisä ja työkokemuksen mukaan määräytyvät kokemuslisät.</p>
<p>Vapaamuotoinen hakemuskirje sekä mahdollinen ansioluettelo ja muut liitteet tulee palauttaa 31.7.2023 mennessä tämän hakemuslomakkeen kautta (avautuu uuteen ikkunaan) .</p>
<p>Lisätietoa työstä antaa hallintopäällikkö Pia Ruotsala-Kangasniemi puh. 040-7262688 sekä Ravintola Čaijun päivittäisestä johtamisesta vastaava kokki Sari Mikkola, puh. 040 588 4062.</p>
<p>Lisätietoja Sajoksesta ja Saamelaiskäräjistä nettisivuilta www.sajos.fi ja www.samediggi.fi</p>
<p>Inarissa 26.5.2023 Saamelaiskäräjät</p>
</body></document>
