<document xml:lang="fin" id="no_id"><header><title>GOLLEGIELLA – Pohjoismainen saamen kielen kielipalkinto jaetaan syksyllä 2018 - Samediggi</title><genre code="admin"/><author><unknown/></author><year>2018</year><wordcount>205</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/07/11/gollegiella-pohjoismainen-saamen-kielen-kielipalkinto-jaetaan-syksylla-2018/</origFileName><parallel_text xml:lang="sme" location="gollegiella_-_davviriikkalas_sami_giellabalkkasupmi_geigejuvvo_cakcat_2018.html"/><parallel_text xml:lang="smn" location="kollekiela_-_tave-eennamlas_saami_kielapalhasume_juahhoo_cohcuv_2018.html"/><parallel_text xml:lang="sms" location="ka_llkioll_-_ta_vvjannmallas_saa_mkiol_kiollciist_jue_jjet_cahcca_2018.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">GOLLEGIELLA – Pohjoismainen saamen kielen kielipalkinto jaetaan syksyllä 2018</p>
<p><em type="italic">GOLLEGIELLA – Pohjoismainen saamen kielen kielipalkinto jaetaan kahdeksannen kerran syksyllä 2018 saamelaisasioista vastaavien ministereiden ja saamelaiskäräjien puheenjohtajien tapaamisessa Oslossa marraskuussa. Palkinto myönnetään yksityishenkilöille tai yhteisöille Norjassa, Ruotsissa, Suomessa tai Venäjällä saamen kielen edistämisestä. </em></p>
<p><em type="italic">Palkinnon ovat perustaneet saamelaisasioista Norjassa, Ruotsissa ja Suomessa vastaavat ministerit ja näiden maiden saamelaiskäräjien puheenjohtajat. Palkinto jaettiin ensimmäisen kerran vuonna 2004 ja se jaetaan joka toinen vuosi. Palkinto on suuruudeltaan 15 000 euroa. </em></p>
<p><em type="italic">Kielipalkinnon tavoite </em></p>
<p>Kielipalkinnon tavoitteena on myötävaikuttaa saamen kielen vahvistamiseen, edistämiseen ja säilymiseen Norjassa, Ruotsissa, Suomessa ja Venäjällä.</p>
<p><em type="italic">Kuka voi saada palkinnon? </em></p>
<p>Kielipalkinto myönnetään yksityishenkilöille (ml. ryhmä) tai yhteisöille (ml yhdistys, laitos), jotka ovat ansioituneet toimimalla merkittävällä tavalla saamen kielen edistämisen, vahvistamisen tai säilyttämisen puolesta. Palkinto voidaan myöntää esimerkiksi kirjallisista, suullisista tai muista ansioista, jotka sijoittuvat hyvin laajalti eri toimialueille. Palkinto voidaan myöntää yhdelle voittajalle, tai se voidaan jakaa kahden voittajan kesken.</p>
<p><em type="italic">Ilmoita oma ehdokkaasi! </em></p>
<p>Yksityishenkilö, ryhmä tai yhteisö Norjassa, Ruotsissa, Suomessa ja Venäjällä voi tehdä oman ehdotuksensa vuoden 2018 palkinnon saajasta. Ehdotus palkinnon saajaksi ja korkeintaan 1-2 sivun kirjallinen perustelu tulee toimittaa <em type="italic">viimeistään 9. syyskuuta </em>2018 osoitteeseen: </p>
<p>Gollegiella – bedømningskomiteen SAMI, Kommunal- og moderniseringsdepartementet, Postboks 8112 Dep, 0032 Oslo, Norway Tel: +47 22 24 68 46</p>
<p>e-mail: postmottak@kmd.dep.no</p>
<p>Lisää: https://www.samediggi.fi/toiminta/saamen-kieli/gollegiella-pohjoismainen-saamen-kielen-kielipalkinto/</p>
</body></document>
