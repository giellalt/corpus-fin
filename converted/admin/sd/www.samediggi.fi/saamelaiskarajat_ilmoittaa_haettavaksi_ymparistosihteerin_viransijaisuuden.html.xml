<document xml:lang="fin" id="no_id"><header><title>Saamelaiskäräjät ilmoittaa haettavaksi ympäristösihteerin viransijaisuuden - Samediggi</title><genre code="admin"/><author><unknown/></author><year>2022</year><wordcount>116</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/08/13/saamelaiskarajat-ilmoittaa-haettavaksi-ymparistosihteerin-viransijaisuuden/</origFileName><parallel_text xml:lang="sme" location="samediggi_almmuha_ohcanlahkai_birascalli_virgesadjasasvuoda.html"/><parallel_text xml:lang="smn" location="samitigge_almoot_uuccamnaal_pirascallee_virgesajasasvuoda.html"/><parallel_text xml:lang="sms" location="saa_mte_gg_oudd_teattan_sto_lij_piijjam_ooccamnalla_pue_tti_pirrospiisar_vee_rjsajjosvuod.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi ympäristösihteerin viransijaisuuden</p>
<p>Saamelaiskäräjät ilmoittaa haettavaksi ympäristösihteerin viransijaisuuden ajalle 24.9.2018 – 7.6.2019. Ympäristösihteerin tehtävänä on hoitaa ympäristönhoitoon ja maankäyttöön liittyviä asioita, erityisesti valmistella kaivoslain ja biodiversiteettisopimuksen toimeenpanoon liittyviä tehtäviä.</p>
<p>Säädösperusteisena kelpoisuusvaatimuksena on tehtävän edellyttämä koulutus ja lisäksi vaaditaan saamen kielen taitoa (asetus 1727/95). Tehtävän menestyksellistä hoitamista edesauttaa soveltuva korkeakoulututkinto, ympäristöasioiden ja hallinnollisten tehtävien tuntemus sekä riittävä englannin kielen taito. Palkkaus määräytyy saamelaiskäräjien palkkausjärjestelmän vaativuustason IV/IV-II mukaan (peruspalkka ilman lisiä 2491,54 – 2596,52 euroa/kk).</p>
<p>Tehtävän täyttämisessä noudatetaan kahden kuukauden koeaikaa. Hakemukset liitteineen tulee toimittaa Saamelaiskäräjien sihteeristöön 7.9.2018 klo 16.00 mennessä osoitteeseen Sajos, 99870 Inari tai info@samediggi.fi Lisätietoja työstä antaa ympäristösihteeri Anni-Helena Ruotsala puh. 010 839 3184. Saamelaiskäräjien toimintaan voi tutustua nettiosoitteessa www.samediggi.fi</p>
<p>Inarissa 13.8.2018 Saamelaiskäräjät</p>
</body></document>
