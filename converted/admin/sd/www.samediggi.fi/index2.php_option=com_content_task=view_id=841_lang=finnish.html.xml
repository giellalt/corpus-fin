<document xml:lang="fin" id="no_id">
  <header>
    <title>Samediggi - Saamelaiskäräjät - Hallituksen kokouksen päätöksiä</title>
    <genre code="admin"/>
    <author>
      <unknown/>
    </author>
    <wordcount>286</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=841&amp;lang=finnish.html</origFileName>
    <parallel_text xml:lang="sme" location="index2.php_option=com_content_task=view_id=841_lang=davvi.html"/>
    <parallel_text xml:lang="smn" location="index2.php_option=com_content_task=view_id=841_lang=anaras.html"/>
    <parallel_text xml:lang="sms" location="index2.php_option=com_content_task=view_id=841_lang=nuortta.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Hallituksen kokouksen päätöksiä</p>
    <p>Saamelaiskäräjien hallitus piti puhelinkokouksen 3.4.2014.</p>
    <p>Hallitus antoi</p>
    <p>lausunnon</p>
    <p>luonnoksesta hallituksen esitykseksi kuntien peruspalvelujen valtionosuusjärjestelmän uudistamiseksi. Esityksen mukaan saamelaisten kotiseutualueen kunnan lisäosa määräytyisi suoraan väestötietojärjestelmän tietoihin perustuvan saamenkielisen väestöosuuden perusteella. Lisäosan käyttöä ei esityksessä olla edellytetty käytettävän saamenkielisten palveluiden saatavuuden turvaamista edistäviin tarkoituksiin.</p>
    <p>Saamelaiskäräjien hallitus totesi lausunnossaan että väestötietojärjestelmään saamen kielen äidinkielekseen on ilmoittanut vuoden 2012 lopussa 1903 henkilöä. Saamelaisia on Suomessa saamelaiskäräjien vaalien yhteydessä kerätyn tilaston mukaan n. 10 000. Saamelaiset eivät ole merkinneet saamen kieltä ilmoittamisella äidinkielekseen, koska  ei ole mitään vaikutusta viranomaisasiointiin tai siihen, minkä kielistä palvelua kyseinen henkilö saa. Väestötietojärjestelmään on voinut vasta vuonna 2013 merkitä mitä saamen kieltä henkilö puhuu äidinkielenään. Saamelaiskäräjät kiinnittää lausunnossaan huomiota myös siihen, että saamelaisten kuntien on täytettävä saamen kielilain velvoitteet riippumatta kunnan saamenkielisen väestön määrästä. Saamelaiskäräjät esitti lausunnossaan, että</p>
    <p>1. Saamelaisten kotiseutualueen kuntien lisäosa maksetaan kiinteänä, samansuuruisena palvelutarveperusteisena lisänä saamenkielisten palvelujen turvaamiseksi kaikille saamelaisten kotiseutualueen kunnille. Osuutta tulee maksaa Inarin kunnalle korotettuna, koska kunnan on palveltava kolmella eri saamen kielellä ja Utsjoen kunnalle korotettuna suuren palvelutarpeen vuoksi.</p>
    <p>2. Saamelaisten kotiseutualueen kunnille saamenkielisen väestön osuuden perusteella</p>
    <p>maksettavaan lisäosaan sisällytetään velvoite saamenkielisten palvelujen</p>
    <p>järjestämiseksi.</p>
    <p>Hallitus nimesi edustajiksi YK:n alkuperäiskansa-asioiden pysyvän foorumin 13. Istuntoon New Yorkiin  12. – 23.5.2014. II varapuheenjohtaja Heikki Palton ja nuorisoneuvoston edustajan Minna Lehtolan. Ulkoasianministeriö maksaa ainakin yhden saamelaiskäräjien edustajan matkakulut.</p>
    <p>Hallitus päätti sitoutua</p>
    <p>kestävän kaivostoiminnan verkoston yhteistyösitoumukseen</p>
    <p>ja nimesi ydinryhmään puheenjohtaja Klemetti Näkkäläjärven ja varalle Heikki Palton. Kestävän kaivostoiminnan verkosto on Sitran hanke. Kestävän kaivostoiminnan verkoston päätavoitteena on kehittää kestävämmän kaivostoiminnan edellytyksiä Suomessa, ei parantaa kaivosten yleisiä toimintaedellytyksiä. Kestävän kaivostoiminnan verkoston ydinryhmän tehtävänä on mm. kehittää</p>
    <p>Suomeen sopivia työkaluja vastuullisemman ja kestävämmän kaivostoiminnan mahdollistamiseksi. Yhteistyösitoumus perustuu lakien noudattamiseen ja allekirjoittaneet ydinryhmän jäsenet sitoutuvat saamelaisten erityisoikeuksien kunnioittamiseen.</p>
    <p>Hallitus kokoontuu seuraavan kerran 22.4.2014 Inarissa.</p>
  </body>
</document>
