<document xml:lang="fin" id="no_id">
  <header>
    <title>Samediggi - Saamelaiskäräjät - Saamelainen media</title>
    <genre code="admin"/>
    <author>
      <unknown/>
    </author>
    <wordcount>117</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="albbas@gmail.com"/>
    <multilingual>
      <language xml:lang="fin"/>
    </multilingual>
    <origFileName>http://www.samediggi.fi/index2.php?option=com_content&amp;task=view&amp;id=204&amp;lang=finnish.html</origFileName>
    <parallel_text xml:lang="sme" location="index2.php_option=com_content_task=view_id=204_lang=davvi.html"/>
    <parallel_text xml:lang="smn" location="index2.php_option=com_content_task=view_id=204_lang=anaras.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Saamelainen media</p>
    <p>Saamelaisten tärkein tiedonvälittäjä on saamelaisradio, Sámi Radio . Se tuottaa verkkosivuilleen uutisia myös suomen kielellä . Yleisradio aloitti säännölliset saamenkieliset radiolähetykset Suomessa lokakuussa 1947. Tiedonvälityksen lisäksi radiolla on tärkeä kulttuuritehtävä. Sen välityksellä leviävät muun muassa monet moderniin yhteiskuntaan ja elämään liittyvät uudet sanat ja ilmaisut.</p>
    <p>Saamenkieliset tv-uutiset, Ođđasat , alkoivat vuoden 2002 alussa. Saamenkieliset lastenohjelmat alkoivat näkyä Suomessa ensi kertaa syksyllä 2007. Television lisäksi ohjelmat ovat nähtävissä internetin kautta ja ne tuotetaan yhteistyönä Suomen Yle Sámi Radion, Norjan NRK Sámi Radion ja Ruotsin SVT Sápmin kanssa.</p>
    <p>Sápmelaš oli Suomen ensimmäinen saamenkielinen aikakausilehti. Se ilmestyi pohjoissaameksi vuosina 1935–2002. Inarinsaamenkielen yhdistys ( <em type="italic">Anarâškielâ Servi </em>) on julkaissut Anarâš-lehteä vuodesta 1987. Suomeen leviävät myös Norjassa ilmestyvät pohjoissaamenkieliset lehdet. </p>
  </body>
</document>
