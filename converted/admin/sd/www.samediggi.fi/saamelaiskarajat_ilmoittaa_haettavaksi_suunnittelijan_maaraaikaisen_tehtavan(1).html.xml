<document xml:lang="fin" id="no_id"><header><title>Saamelaiskäräjät ilmoittaa haettavaksi suunnittelijan määräaikaisen tehtävän - Samediggi</title><genre code="admin"/><author><unknown/></author><year>2022</year><wordcount>156</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/06/14/saamelaiskarajat-ilmoittaa-haettavaksi-suunnittelijan-maaraaikaisen-tehtavan-3/</origFileName><parallel_text xml:lang="sme" location="samediggi_almmuha_ohcan_lahkai_planejeaddji_mearreaigasas_barggu.html"/><parallel_text xml:lang="smn" location="samitigge_almoot_uuccamnaal_vuavajeijee_meriaigasii_pargo.html"/><parallel_text xml:lang="sms" location="saa_mte_gg_i_lmmat_ooccamnalla_plaaneei_mie_rraiggsa_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi suunnittelijan määräaikaisen tehtävän</p>
<p>Saamelaiskäräjien saamen kielen toimisto hakee määräaikaista suunnittelijaa, jonka tehtävänä on toteuttaa saamen kielten käännöstoiminnan ja tulkkauspalveluiden kehittämistä koskeva selvitys- ja kehittämistyö. Tarkoituksena on selvittää saamen kielilain toimeenpanon edellyttämiä käännös- ja tulkkausresursseja ja eri toimijoiden tarpeita ja suunnitelmia liittyen käännös- ja tulkkauspalveluihin. Työ alkaa 1.9.2022 tai sopimuksen mukaan ja kestää 31.12.2022 saakka.</p>
<p>Kelpoisuusvaatimuksena on tehtävän edellyttämä koulutus ja lisäksi vaaditaan saamen kielen taitoa (asetus 1727/95). Tehtävän menestyksellinen hoitaminen edellyttää hyvää saamelaisten kielellisten oikeuksien, käännös- ja tulkkaustoiminnan sekä saamelaiskulttuurin ja hallinnollisten tehtävien tuntemusta. Työkokemus vastaavista tehtävistä katsotaan eduksi.</p>
<p>Palkkaus määräytyy Saamelaiskäräjien palkkausjärjestelmän vaativuustason IV/III mukaan (peruspalkka 2645,46 euroa/kk). Peruspalkan lisäksi maksetaan työkokemuksen mukaan määräytyvät kokemuslisät sekä saamelaisalueella työskennellessä 24 %:n saamelaisalueen lisä. Tehtävässä noudatetaan kahden viikon koeaikaa.</p>
<p>Hakemukset liitteineen tulee toimittaa saamelaiskäräjien sihteeristöön 29.7.2022 klo 16.00 mennessä osoitteeseen: https://www.sympahr.net/public/pq.aspx?9087c9e0</p>
<p>Lisätietoja työstä antaa 23.6.2022 saakka kieliturvasihteeri Anne Kirste Aikio puh. 010 839 3124 . Saamelaiskäräjien toimintaan voi tutustua nettiosoitteessa www.samediggi.fi</p>
<p>Inarissa 14.6.2022 Saamelaiskäräjät</p>
</body></document>
