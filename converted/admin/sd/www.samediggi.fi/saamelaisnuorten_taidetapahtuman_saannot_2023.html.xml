<document xml:lang="fin" id="no_id"><header><title>Saamelaisnuorten taidetapahtuman säännöt 2023 - Samediggi</title><genre code="admin"/><author><unknown/></author><year>2023</year><wordcount>313</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/24/saamelaisnuorten-taidetapahtuman-saannot-2023/</origFileName><parallel_text xml:lang="sme" location="samenuoraid_daiddadahpahusa_njuolggadusat_2023.html"/><parallel_text xml:lang="smn" location="saminuorai_taaidatabahtus_njuolgadusah_2023.html"/><parallel_text xml:lang="sms" location="saa_mnuori_cea_ppvuottpeei_v_vuakkoozz_2023.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaisnuorten taidetapahtuman säännöt 2023</p>
<p>Vuoden 2023 saamelaisnuorten taidetapahtuman säännöt ovat nyt valmiit. Aiemmin alkuvuodesta taidetapahtuman ikärajaa oli ilmoitettu nostettavan. Saamelaiskäräjien koulutus- ja oppimateriaalilautakunta päätti kuitenkin kokouksessaan 17.3.2023 ohjeistaa Saamelaisnuorten taidetapahtumaa muuttamaan tapahtuman ikärajoja niin, että tapahtuma olisi ikärajaton. Tämä ohjeistus perustuu saamelaiskäräjien hallituksen myöntämään lisärahoitukseen, josta se päätti kokouksessaan 10.2.2023 . Tämä uusi ikärajalinjaus on sisällytetty taidetapahtuman sääntöihin niin, että 6-9-vuotiaille on oma sarjansa. Lisäksi 13-20-vuotiaat on yhdistetty omaksi yhdeksi sarjakseen. Viimeksi mainittu muutos on linjassa valtakunnallisen Nuori Kulttuuri-tapahtuman kanssa, jossa kyseiset ikäryhmät kuuluvat samaan sarjaan.</p>
<p><em type="italic">Saamelaisnuorten taidetapahtuman 2023 säännöt: </em></p>
<list><p type="listitem">Saamelaisnuorten taidetapahtumaan voivat osallistua kaikki saamenkieliset ja saamenkielisessä tai saamen kielen opetuksessa olevat tai olleet lapset ja nuoret.</p>
<p type="listitem">Taidetapahtuman pääteema on esittävät taiteet, jollaista voi olla esimerkiksi musiikki, teatteri, tanssi, stand up ja lavarunous.</p>
<p type="listitem">Esitysten tulee olla saamenkielisiä (inarin-, koltan- tai pohjoissaame)</p>
<p type="listitem">Tapahtumassa voi esittää muiden tuottamia teoksia.</p>
<p type="listitem">Lavaesityksen maksimipituudet ovat: <list><p type="listitem">Musiikki, tanssi, lavarunous, stand up ja muut vastaavat esitykset: max 5 minuuttia</p>
<p type="listitem">Teatteri ja vastaavat juonelliset esitykset: max 15 min</p>
</list></p>
<p type="listitem">Lavaesitykset arvostellaan omissa ikäsarjoissaan. Ikäsarjat ovat: <list><p type="listitem">6–9-vuotiaat</p>
<p type="listitem">9–12-vuotiaat</p>
<p type="listitem">13–20-vuotiaat</p>
</list></p>
<p type="listitem">Alle 13-vuotiaat voivat osallistua täysi-ikäisen ohjauksessa</p>
<p type="listitem">Lavaesitykset teknisine toiveineen on ilmoitettava saamelaiskäräjille 12.4.2023 mennessä</p>
<p type="listitem">Taidetapahtuman toinen teema on saamelainen käsityö</p>
<p type="listitem">Saamelaisen käsityön ikäsarjat ovat <list><p type="listitem">6–12-vuotiaat</p>
<p type="listitem">13–20-vuotiaat</p>
</list></p>
<p type="listitem">Molemmista saamelaisen käsityön sarjoista palkitaan vähintään yksi työ.</p>
<p type="listitem">Käsityö-sarjaan lähetettävät käsityöt on toimitettava saamelaiskulttuurikeskus Sajokseen viimeistään 26.4.2023.</p>
<p type="listitem">Käsityö-sarjaan saapuneet käsityöt laitetaan näytteille taidetapahtuman ajaksi erilliseen näyttelytilaan, jossa yleisö voi käydä niitä katsomassa</p>
<p type="listitem">Tehdystä käsityöstä otetaan etukäteen 1–2 valokuvaa. Valokuva(t) toimitetaan Saamelaiskäräjille 19.4.2023 mennessä osoitteeseen sntaidetapahtuma(at)samediggi.fi</p>
<p type="listitem">Käsityöstä otetun valokuvan yhteydessä on oltava tekijän nimi, ikä, paikkakunta, käytetty materiaali sekä lyhyt kuvaus siitä, mistä työ on saanut inspiraationsa tai mitä haluaa käsityöllään ilmentää.</p>
</list><p>Ilmoittautuminen taidetapahtuman lavaesityksiin, käsityöosioon ja pajoihin avautuu viikolla 13. Ilmoittautumislomake kuljetuksia ja majoituksia varten lähetetään saamelaisalueen kuntien kouluille 24.3.2023. Muut voivat tiedustella lomaketta osoitteesta sntaidetapahtuma(at)samediggi.fi</p>
</body></document>
