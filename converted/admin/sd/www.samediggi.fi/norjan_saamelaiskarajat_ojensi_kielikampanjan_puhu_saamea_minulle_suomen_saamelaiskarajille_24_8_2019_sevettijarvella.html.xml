<document xml:lang="fin" id="no_id"><header><title>Norjan Saamelaiskäräjät ojensi kielikampanjan “Puhu saamea minulle” Suomen Saamelaiskäräjille 24.8.2019 Sevettijärvellä - Samediggi</title><genre code="admin"/><author><unknown/></author><year>2019</year><wordcount>269</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/08/26/norjan-saamelaiskarajat-ojensi-kielikampanjan-puhu-saamea-minulle-suomen-saamelaiskarajille-24-8-2019-sevettijarvella/</origFileName><parallel_text xml:lang="sme" location="norgga_samediggi_geigii_giellakampanja_samas_muinna_suoma_samediggai_24_8_2019_ceavetjavrris.html"/><parallel_text xml:lang="smn" location="taaza_samitigge_keigij_kielakampanja_saamast_munjin_suoma_samitiigan_24_8_2019_cevetjaavrist.html"/><parallel_text xml:lang="sms" location="taarr_saa_mte_gg_keeigii_kiollkampaanj_saamast_muin_laa_dd_saa_mtegga_24_8_2019_ce_vetjaau_rest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Norjan Saamelaiskäräjät ojensi kielikampanjan <span type="quote">“Puhu saamea minulle”</span> Suomen Saamelaiskäräjille 24.8.2019 Sevettijärvellä</p>
<p>Norjan Saamelaiskäräjien presidentti Aili Keskitalo ojensi Puhu saamea minulle -kampanjan Suomen Saamelaiskäräjien puheenjohtaja Tiina Sanila-Aikiolle kolttasaamelaisten asuttamisen 70-vuotisjuhlassa Sevettijärvellä 24.8.2019. Norjan Saamelaiskäräjät aloitti kampanjan vuonna 2013. Kampanjan tavoitteena oli herättää nuorten keskuudessa kiinnostusta käyttää enemmän saamen kieltä ja kampanja toteutettiin suurimmaksi osin sosiaalisen median kautta. Kampanja siirrettiin Ruotsin Saamelaiskäräjille 2016.</p>
<p>Norja Saamelaiskäräjien presidentti Aili Keskitalo sanoi puheessaan Sevettijärvellä, että he ovat olleet hyvin tyytyväisiä Puhu saamea minulle -kampanjan sisältöön ja onnistumiseen. Hän myös iloitsi, kun yhä useampi saamen kieli tulee mukaan kampanjaan – nyt myös koltan- ja inarinsaamen kielet ja toivotti onnea kampanjaan samalla kun ojensi sen Suomen Saamelaiskäräjien puheenjohtaja Tiina Sanila-Aikiolle.</p>
<p>Suomen Saamelaiskäräjien puheenjohtaja Tiina Sanila-Aikio muistutti puheenvuorossaan saamen kielen puhumisen tärkeydestä, vaikka joskus se voikin tuntua vaikealta ja vaatii tietoisen valinnan joka kerta. Sanila-Aikio toivoo, että kaikki ketkä edes vähänkään osaavat saamen kieltä, käyttävät sitä, sillä muuten uudet sukupolvet eivät voi oppia kieltä, eikä kielenpuhujien ketju säily.</p>
<p>Suomen Saamelaiskäräjät jakoi yhdessä nuorisoneuvoston kanssa kolttasaamelaisten asuttamisen 70-vuotisjuhlassa Puhu saamea minulle -pinssejä merkkinä ja muistutuksena kaikille saamen kielen puhumisesta toinen toiselle. Saamelaiskäräjät on myös toivonut, että Puhu saamea minulle -kampanjan myötä innostuisimme opettelemaan paremmin jotakin toista saamen kieltä, jotta voisimme yhä useammin käyttää saamen kieltä keskenämme. Saamelaiskäräjät tulee julkaisemaan taskusanakirja, jossa on kolmen saamen kielen pesrusfraaseja. Suomen Saamelaiskäräjät nimitti myös Ijahas idja -festivaalin yhteydessä neljä saamenkielistä kielilähettilästä: Sámásteaddji – Säämsteei – Sámásteijee. Koltansaamen kielilähettiläs Teemu Titola oli paikalla Sevettijärvellä.</p>
<p>Puhu saamea minulle -kampanja on osa Saamelaiskäräjien toimia alkuperäiskansojen kielten teemavuonna .</p>
<p type="title">Lisätietoja</p>
<p>Tiina Sanila-Aikio</p>
<p>puheenjohtaja, puh. 010 8392192, tiina.sanila-aikio(at)samediggi.fi</p>
<p>Anne Kirste Aikio</p>
<p>kieliturvasihteeri, puh. 010 839 3124, anne-kirste.aikio(at)samediggi.fi</p>
</body></document>
