<document xml:lang="fin" id="no_id"><header><title>Oletko 18–29-vuotias saamelaisnuori ja kiinnostunut elokuvista? Osallistu pohjoismaiseen Northern Script -käsikirjoituskilpailuun omalla äidinkielelläsi! - Samediggi</title><genre code="admin"/><author><unknown/></author><year>2022</year><wordcount>133</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/06/13/oletko-18-29-vuotias-saamelaisnuori-ja-kiinnostunut-elokuvista-osallistu-pohjoismaiseen-northern-script-kasikirjoituskilpailuun-omalla-aidinkielellasi/</origFileName><parallel_text xml:lang="smn" location="lah-uv_tun_18-29-ihasas_saminuora_ja_kiasutteh-uv_elleekoveh_tuu_uasalist_tave-eennamlii_northern_script_-kietacaalakiiston_jieijad_eenikielan_.html"/><parallel_text xml:lang="sms" location="leak-a_18-29_ekksaz_saa_mnuorr_da_alssmam_jie_llikaartin_vuassood_ta_vvjannmallas_northern_script_-kiottkee_rjtoskeasttoottmo_sse_jiijjad_jie_nnkiolin_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Oletko 18–29-vuotias saamelaisnuori ja kiinnostunut elokuvista? Osallistu pohjoismaiseen Northern Script -käsikirjoituskilpailuun omalla äidinkielelläsi!</p>
<p>Northern Script -kilpailun teemana on TEMPTATION. Voit käyttää teemaa kirjaimellisesti, symbolisesti tai tunnenäkökulmasta. Teema voi liittyä myös yhteiskunnallisiin olosuhteisiin. Käsikirjoitus voi perustua omaan elämänkokemukseesi tai se voi olla puhtaasti mielikuvituksesi luomus. Genrelle ei ole rajoituksia.</p>
<p>Käsikirjoituksen enimmäispituus on 10 sivua (fonttina Courier, koko 12). Voit käyttää käsikirjoitusohjelmia, jotka muokkaavat tekstin suoraan käsikirjoitusmuotoon. Esimerkkejä elokuvan käsikirjoituksista löytyy osoitteesta: imsdb.com .</p>
<p>Palkintona on pääsy viikon kestävälle pohjoismaiselle käsikirjoitusleirille Ouluun 14.-20.11.2022, johon siihen sisältyy käsikirjoituspajoja, lyhytelokuvan tekemistä &amp; VIP-liput Oulun lasten ja nuorten elokuvafestivaaleilla.</p>
<p><em type="italic">Osallistu kilpailuun ja lähetä käsikirjoitus 22.8.2022 mennessä </em>osoitteeseen: tarja.porsanger@samediggi.fi. </p>
<p>Sähköpostissa tulee olla seuraavat tiedot:</p>
<p type="listitem">Käsikirjoitus pdf-muodossa, kansilehteen vain nimimerkki, ei omaa nimeä.</p>
<p type="listitem">Osallistujan tiedot laitetaan sähköpostiin (nimi, nimimerkki, osoite, puhelinnumero, sähköpostiosoite ja syntymäaika)</p>
<p><em type="italic">Lisätietoja </em>: nosi.fi </p>
<p>Alkuperäiskansojen elokuvakeskus Skábma/Saamelaiskäräjät</p>
</body></document>
