<document xml:lang="fin" id="no_id"><header><title>Saamelaiskäräjät ilmoittaa haettavaksi kokin ja ravintolatyöntekijän tehtävät - Samediggi</title><genre code="admin"/><author><unknown/></author><year>2022</year><wordcount>359</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/12/14/saamelaiskarajat-ilmoittaa-haettavaksi-kokin-ja-ravintolatyontekijan-tehtavat/</origFileName><parallel_text xml:lang="sme" location="samediggi_almmuha_ohcanlahkai_goahka_ja_restaurangngabargi_bargguid.html"/><parallel_text xml:lang="smn" location="samitigge_almoot_uuccamnaal_kooka_ja_raavadviasupargee_tooimaid.html"/><parallel_text xml:lang="sms" location="saa_mte_gg_i_lmmat_ooccamnalla_kookk_da_poorrampai_kktuajjla_tuajaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi kokin ja ravintolatyöntekijän tehtävät</p>
<p type="title">Kokki/ravintolatyöntekijä</p>
<p>Inarin kirkonkylään Juutuanjoen rannalle rakennettu saamelaiskulttuurikeskus Sajos on Suomen saamelaisten hallinnon ja kulttuurin keskus. Sajos on monikulttuurisuuden kohtaamispaikka – tapahtumatalo, kongressikeskus ja kokouspaikka.</p>
<p>Etsimme Sajoksen ravintolaan töihin yrittäjähenkistä, oma-aloitteista, positiivista, joustavaa ja ammattitaitoista sekä hyvät vuorovaikutustaidot omaavaa kokkia määräaikaiseen työsuhteeseen 14.1.2019 – 31.12.2019. asti.</p>
<p>Monipuolisiin työtehtäviin sisältyy lounaan ja vitriinituotteiden valmistus, kokoustarjoilut, asiakaspalvelu, tukkutilauksien hoito, astioiden, laitteiden ja keittiötilojen puhtaanapito sekä muut ravintolan yleiset työtehtävät.</p>
<p>Hakijoilta toivomme tehtävään soveltuvaa koulutustaustaa, riittävää työkokemusta vastaavista tehtävistä sekä hygienia- ja alkoholipassia. Työssä tarvitaan päivittäin saamea, suomea ja englantia. Työaika on pääosin arkisin 9-17.</p>
<p>Kelpoisuusehtona on tehtävän edellyttämä soveltuva koulutus ja saamen kielen taito (asetus 1727/95). Tehtävän menestyksellinen hoitaminen edellyttää laajaa saamelaiskulttuurin tuntemusta.</p>
<p>Tarjoamme sinulle itsenäisen ja monipuolisen työtehtävän sekä mukavan tiimin tueksesi. Ravintolatyöntekijän palkkaus määräytyy Saamelaiskäräjien palkkausjärjestelmän vaativuustason VI/II mukaisesti (1879,22/kk). Peruspalkan lisäksi työstä maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Paikka täytetään heti sopivan hakijan löydyttyä.</p>
<p>Lisätietoa työstä antaa markkinointipäällikkö Katariina Guttorm 010 839 3109. Hakemukset lähetettävä liitteineen osoitteeseen info@samediggi.fi viimeistään 4.1.2019.</p>
<p>Lisätietoja Sajoksesta ja Saamelaiskäräjistä nettisivuilta <em type="italic">www.sajos.fi </em>ja www.samediggi.fi . </p>
<p type="title">Ravintolatyöntekijä</p>
<p>Inarin kirkonkylään Juutuanjoen rannalle rakennettu saamelaiskulttuurikeskus Sajos on Suomen saamelaisten hallinnon ja kulttuurin keskus. Sajos on monikulttuurisuuden kohtaamispaikka – tapahtumatalo, kongressikeskus ja kokouspaikka.</p>
<p>Etsimme Sajokseen töihin oma-aloitteista, positiivista, joustavaa ja hyvät vuorovaikutustaidot omaavaa ravintolatyöntekijää/laitoshuoltajaa määräaikaiseen työsuhteeseen 14.1.2019 – 31.12.2019. asti.</p>
<p>Monipuolisiin työtehtäviin sisältyy kokin avustaminen lounaan ja vitriinituotteiden valmistuksessa, kokoustarjoilut, asiakaspalvelu ja astioiden, laitteiden ja keittiötilojen puhtaanapito sekä muut ravintolan yleiset työtehtävät. Avustat lisäksi Sajoksen laitoshuoltajaa muiden Sajoksessa sijaitsevien tilojen puhtaanapidossa.</p>
<p>Hakijoilta toivomme tehtävään soveltuvaa koulutustaustaa, riittävää työkokemusta vastaavista tehtävistä sekä hygienia- ja alkoholipassia. Työssä tarvitaan päivittäin saamea, suomea ja englantia. Työaika on pääosin arkisin 9-17. Kelpoisuusehtona on tehtävän edellyttämä soveltuva koulutus ja saamen kielen taito (asetus 1727/95). Tehtävän menestyksellinen hoitaminen edellyttää saamelaiskulttuurin tuntemusta.</p>
<p>Tarjoamme sinulle itsenäisen ja monipuolisen työtehtävän sekä mukavan tiimin tueksesi. Ravintolatyöntekijän palkkaus määräytyy Saamelaiskäräjien palkkausjärjestelmän vaativuustason VI/III mukaisesti (peruspalkka 1822,68 euroa/kk). Peruspalkan lisäksi työstä maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Paikka täytetään heti sopivan hakijan löydyttyä.</p>
<p>Lisätietoa työstä antaa markkinointipäällikkö Katariina Guttorm 010 839 3109. Hakemukset lähetettävä liitteineen osoitteeseen info@samediggi.fi viimeistään 4.1.2019.</p>
<p>Lisätietoja Sajoksesta ja Saamelaiskäräjistä nettisivuilta <em type="italic">www.sajos.fi </em>ja www.samediggi.fi </p>
</body></document>
