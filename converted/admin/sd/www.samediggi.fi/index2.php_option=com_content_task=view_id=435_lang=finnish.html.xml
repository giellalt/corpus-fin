<document xml:lang="fin" id="no_id"><header><title>Samediggi - Saamelaiskäräjät - Pyyntö ehdokkaan nimeämiseksi saamelaiskäräjien nuorisoneuvostoon</title><genre code="admin"/><author><unknown/></author><wordcount>194</wordcount><conversion_status type="standard"/><availability><free/></availability><origFileName>http://www.samediggi.fi/index2.php?option=com_content&amp;task=view&amp;id=435&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=435_lang=davvi.html"/><parallel_text xml:lang="smn" location="index2.php_option=com_content_task=view_id=435_lang=anaras.html"/><parallel_text xml:lang="sms" location="index2.php_option=com_content_task=view_id=435_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Pyyntö ehdokkaan nimeämiseksi saamelaiskäräjien nuorisoneuvostoon</p>
<p>Saamelaiskäräjien yhteyteen ollaan perustamassa nuorisoneuvostoa. Tulevan neuvoston pääasiallisena tehtävänä on edistää saamelaisnuorten kielellisiä ja kulttuurisia oikeuksia sekä vahvistaa saamelaisnuorten identiteettiä nuorisotyön kautta. Lisäksi neuvosto tulee valmistelemaan ne saamelaiskäräjien esitykset, aloitteet, lausunnot ja muut kannanotot, jotka koskevat saamelaisnuoria.</p>
<p>Neuvostoon tullaan valitsemaan viisi varsinaista jäsentä sekä heille jokaiselle henkilökohtaiset varajäsenet. <em type="italic">Jäsenten tulee olla 18-25-vuotiaita aktiivisia saamelaisnuoria. </em>Neuvoston jäsenten ei tarvitse olla käräjien jäseniä, eikä heidän tarvitse asua saamelaisalueella. Myöskään saamen kieli äidinkielenä ei ole välttämättömyys, mutta saamen kielen taito on toivottavaa. Nuorisoneuvoston valinnassa tullaan ottamaan huomioon, että jäsenet edustavat mahdollisimman kattavasti koko saa-melaisaluetta sekä eri kieliryhmiä. </p>
<p>Nuorisoneuvoston esiprojektin työryhmä tekee yhdessä nuorisosihteerin kanssa saamelaiskäräjien hallitukselle ehdotuksen valittavista jäsenistä, ja lopullisen päätöksen tekee saamelaiskäräjien kokous. Valitun nuorisoneuvoston jäsenet valitsevat viisi 15-17-vuotiasta asiantuntijajäsentä. Nämä asiantuntijajäsenet osallistuvat kaikkiin tulevan neuvoston kokouksiin. Halutessaan voi ehdottaa myös asiantuntijajäseniä, mutta ehdotuksen käräjien hallitukselle heidän valinnastaan tekee ensisijaisesti valittu nuorisoneuvosto.</p>
<p>Nuorisoneuvostoon sopivia 18-25-vuotiaita aktiivisia saamelaisnuoria ja mahdollisesti myös asiantuntijajäseneksi sopivia 15-17-vuotiaita nuoria voi ehdottaa nuorisosihteeri Niina Siltalalle. Ehdotukset perusteluineen tulee lähettää alla olevaan sähköpostiosoitteeseen tai postiosoitteeseen <em type="italic">perjantaihin 17. joulukuuta 2010 kello 16 mennessä. </em></p>
<p>Lisätietoja saatte halutessanne allekirjoittaneelta.</p>
<p>Ystävällisin terveisin</p>
<p>Niina Siltala, nuorisosihteeri</p>
<p>Lehtolantie 1</p>
<p>998700 Inari</p>
<p>gsm 0503825179</p>
</body></document>
