<document xml:lang="fin" id="no_id"><header><title>Saamelaiskäräjät ilmoittaa haettavaksi MÄÄRÄAIKAISEN ELINKEINOSIHTEERIN tehtävän - Samediggi</title><genre code="admin"/><author><unknown/></author><year>2022</year><wordcount>147</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/03/19/saamelaiskarajat-ilmoittaa-haettavaksi-maaraaikaisen-elinkeinosihteerin-tehtavan/</origFileName><parallel_text xml:lang="sme" location="samediggi_almmuha_ohcanlahkai_mearreaigasas_ealahuscalli_barggu.html"/><parallel_text xml:lang="smn" location="samitigge_almoot_uuccamnaal_meriaigasii_ialattascallee_pargo.html"/><parallel_text xml:lang="sms" location="saa_mte_gg_i_lmmat_ooccamnalla_mie_rraiggsaz_jie_llemvue_kkpiisar_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi  MÄÄRÄAIKAISEN ELINKEINOSIHTEERIN  tehtävän</p>
<p>Saamelaiskäräjät ilmoittaa haettavaksi</p>
<p><em type="italic">MÄÄRÄAIKAISEN ELINKEINOSIHTEERIN </em></p>
<p>tehtävän. Sihteerin tehtävänä on mm. valmistella saamelaisten elinkeinoihin ja saamelaisten kotiseutualueen maankäyttöön liittyviä asioita toimialaansa kuuluvin osin sekä toimia elinkeino- ja oikeuslautakunnan esittelijänä. Työ alkaa sopimuksen mukaan ja kestää ainakin 31.12.2018 saakka. Rahoituksen varmistumisen jälkeen työ jatkuisi vuonna 2019. Tehtävä pyritään vakinaistamaan vuoden 2019 aikana.</p>
<p>Säädösperusteisena kelpoisuusvaatimuksena on viran edellyttämä koulutus ja lisäksi vaaditaan saamen kielen taitoa (asetus 1727/95). Tehtävän menestyksellinen hoitaminen edellyttää hyvää saamelaiskulttuurin, saamelaisalueen ja -elinkeinojen tuntemusta. Palkkaus määräytyy Saamelaiskäräjien palkkausjärjestelmän vaativuustason IV/IV-II mukaan (peruspalkka välillä 2 466,87 – 2 570,81 euroa/kk). Peruspalkan lisäksi maksetaan työkokemuksen mukaan määräytyvät kokemuslisät sekä 24 %:n saamelaisalueen lisä, mikäli työntekijä työskentelee saamelaisalueella.</p>
<p>Hakemukset liitteineen tulee toimittaa Saamelaiskäräjien sihteeristöön 4.4.2018 klo 16.00 mennessä osoitteella Sajos, 99870 Inari tai osoitteeseen info@samediggi.fi Lisätietoja työstä antaa hallintopäällikkö Pia Ruotsala-Kangasniemi puh. 010 839 3106. Saamelaiskäräjien toimintaan voi tutustua nettiosoitteessa www.samediggi.fi</p>
<p>Inarissa 19.3.2018 Saamelaiskäräjät</p>
</body></document>
