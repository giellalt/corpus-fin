<document xml:lang="fin" id="no_id"><header><title>Saamen lipun liputuspäivät - Samediggi</title><genre code="admin"/><author><unknown/></author><year>2020</year><wordcount>256</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/saamelaiset-info/saamen-lipun-liputuspaivat/</origFileName><parallel_text xml:lang="eng" location="sami_flag.html"/><parallel_text xml:lang="sme" location="sami_leavgga_leavgabeaivvit.html"/><parallel_text xml:lang="sms" location="saa_mliipp_lii_pptempeei_v.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamen lipun liputuspäivät</p>
<p>Saamelaisilla on yhteensä kaksitoista saamelaiskonferenssissa hyväksyttyä liputuspäivää (Helsinki 1992, Murmansk 1996 ja Trondheim 2017).</p>
<p><em type="italic">6.2. Saamelaisten kansallispäivä </em></p>
<p><em type="italic">2.3. Suomen Saamelaiskäräjien perustamispäivä (1996) </em></p>
<p><em type="italic">Marian ilmestyspäivä </em>, saamelaisten perinteinen juhlapäivä. </p>
<p><em type="italic">Juhannuspäivä </em>, yleinen juhlapäivä. </p>
<p><em type="italic">9.8. YK:n kansainvälinen alkuperäiskansojen päivä </em></p>
<p><em type="italic">15.8. Saamen lipun hyväksymispäivä </em>(1986) </p>
<p><em type="italic">18.8. Saamelaisneuvoston perustamispäivä </em>(1956) </p>
<p><em type="italic">26.8. Ruotsin Saamelaiskäräjien perustamispäivä </em>(1993) </p>
<p><em type="italic">9.10. Norjan Saamelaiskäräjien perustamispäivä </em>(1989) </p>
<p><em type="italic">9.11. Saamelaisvaltuuskunnan perustamispäivä (1973) </em>. Saamelaisvaltuuskunta oli Suomen Saamelaiskäräjien edeltäjä. </p>
<p><em type="italic">15.11. Ensimmäisen saamelaisen valtiopäivämiehen Isak Saban syntymäpäivä </em>. Isak Saba syntyi 15.11.1875 Uuniemessä Varangissa. Hän oli Norjan Suurkäräjien jäsenen kahden kauden ajan (1906-1912) Isak Saba edusti työväenpuoluetta. </p>
<p><em type="italic">29.11. Elsa Laula Renbergin syntymäpäivä </em>. Elsa Laula Renbergiä (s. 1877) pidetään rajat ylittävän saamelaisten yhteistyön käynnistäjänä. Hän oli saamelaisen naisjärjestön aktiivi ja vaikutti Tronheimissa Norjassa 6.2.1917 järjestetyn ensimmäisen kokouksen aikaansaamiseen. </p>
<p type="title">Saamen lippu</p>
<p>Saamen lippu on saamelaisen taiteilija Astrid Båhlin suunnittelema. Lipun aihe tulee eteläsaamelaisen Anders Fjellnerin runosta Páiven párneh (Auringon pojat), jossa Fjellner kuvaa saamelaisia auringon tyttäriksi ja pojiksi. Lipun punainen ympyrä kuvaa aurinkoa ja sininen kuuta. Lipussa leiskuvat punaisen ja sinisen lisäksi keltainen ja vihreä väri. Samoja värejä on perinteisesti käytetty saamelaisten kansan- ja kansallispuvussa.</p>
<p>Lippu hyväksyttiin saamelaisten viralliseksi symboliksi saamelaisten 13. pohjoismaisessa konferenssissa Åressa 15. elokuuta 1986. Samalla hyväksyttiin myös Saamen suvun laulu. Saamelaisten liputuspäiviä on kaksitoista, joista tärkein on Saamen kansallispäivä 6. helmikuuta. Sillä muistetaan ensimmäistä pohjois- ja eteläsaamelaisten kokousta Trondheimissa, Norjassa.</p>
<p>Suomen sisäasiainministeriö suosittaa saamen liputuspäiville myös yleistä liputusta. Liputtamisessa noudatetaan kunkin valtion lakeja. Yksityisillä kansalaisilla, yhteisöillä ja yrityksillä on juhlamielen, kunnioituksen tai surun osoittamiseksi vapaus liputtaa Saamen lipulla muulloinkin kuin virallisina liputuspäivinä.</p>
<p>Lähde:</p>
<p>www.saamicouncil.net</p>
</body></document>
