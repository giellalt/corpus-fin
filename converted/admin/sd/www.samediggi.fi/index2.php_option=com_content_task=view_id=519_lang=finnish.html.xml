<document xml:lang="fin" id="no_id"><header><title>Samediggi - Saamelaiskäräjät - Saamelainen Parlamentaarinen Neuvosto vaatii Nellimin pakkoteurastusten pysäyttämistä</title><genre code="admin"/><author><unknown/></author><wordcount>237</wordcount><conversion_status type="standard"/><availability><free/></availability><origFileName>http://www.samediggi.fi/index2.php?option=com_content&amp;task=view&amp;id=519&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=519_lang=davvi.html"/><parallel_text xml:lang="smn" location="index2.php_option=com_content_task=view_id=519_lang=anaras.html"/><parallel_text xml:lang="sms" location="index2.php_option=com_content_task=view_id=519_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saamelainen Parlamentaarinen Neuvosto vaatii Nellimin pakkoteurastusten pysäyttämistä</p>
<p>Saamelainen parlamentaarinen neuvosto vaati vetoomuksessaan 23.9.2011 välitöntä toimenpidekieltoa YK:n ihmisoikeusneuvostolta Nellimin siidan eli tokkakunnan porojen pakkoteurastusten estämiseksi. Saamelainen Parlamentaarinen Neuvosto tuki vetoomuksessaan Kalevi, Eero ja Veijo Paadarin sekä Kalevi Alatorvisen perheineen tekemään yksilövalitusta ihmisoikeusneuvostolle ja vaati valituksen pikaista käsittelyä ihmisoikeusneuvostossa.</p>
<p>Saamelaisen parlamentaarisen neuvoston saamien tietojen perusteella Ivalon paliskunnan tarkoituksena on maanantaina 26.9.2011 aloittaa pakkoteurastukset. Teurastukset toteutuessaan lopettaisivat Nellimin saamelaisten poronhoitajien poronhoitoelinkeinon ja perheiden pääasiallisen toimeentulon, tuhoaisi poronhoitajien ja heidän perheidensä lähes koko poroelon ja lopettaisi Nellimin inarinsaamelaisen poronhoidon kokonaan. Inarinsaamelainen kieli ja kulttuuri ovat vakavasti uhattuina. Jos pakkoteurastukset suoritetaan, seurauksena voi olla nellimiläisten poronhoitajaperheiden poismuutto alueelta.</p>
<p>Saamelainen parlamentaarinen neuvosto katsoo pakkoteurastusten lopettavan Nellimin poronhoitajien ja heidän perheittensä mahdollisuuden harjoittaa saamelaista kulttuuriaan. Neuvosto katsoo pakkoteurastusten olevan vakavasti ristiriidassa YK:n kansalaisoikeuksia ja poliittisia oikeuksia koskevan sopimuksen 27. artiklan kanssa. Samoin pakkoteurastukset ovat ristiriidassa Suomen perustuslain omaisuuden suojaa määrittelevän 15 §:n kanssa. Saamelainen parlamentaarinen neuvosto katsoo pakkoteurastusten olevan selvä osoitus siitä, miten Suomen poronhoitolaki ei ota huomioon saamelaisen poronhoidon erityispiirteitä, jossa poroja hoidetaan siidoittain tai tokkakunnittain pienemmissä yksiköissä kuin nykylain määrittelemä paliskunta. Siitojen luonnonolosuhteet voivat poiketa niin paljon toisistaan, että keskimääräinen teurastusprosentti kaikille paliskunnan osakkailla voi olla epäedullinen yksittäiselle siidalle – kuten Nellimin tapauksessa on käynyt.</p>
<p>Saamelainen parlamentaarinen neuvosto on Suomen, Norjan ja Ruotsin saamelaiskäräjien välinen parlamentaarinen yhteistyöelin.</p>
<p><em type="italic">Lisätietoja: </em></p>
<p>Suomen saamelaiskäräjien ja saamelaisen parlamentaarisen neuvoston puheenjohtaja Klemetti Näkkäläjärvi,</p>
<p>p. +358 50 524 2109</p>
<p>Suomen saamelaiskäräjien lakimiessihteeri Aimo Guttorm,</p>
<p>Saamelaisen Parlamentaarisen Neuvoston vetoomus (englanniksi).</p>
</body></document>
