<document xml:lang="fin" id="no_id"><header><title>Ohjeita tilaajalle - Samediggi</title><genre code="admin"/><author><unknown/></author><year>2023</year><wordcount>656</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/yhteystiedot/kaantajat-ja-tulkit/ohjeita-tilaajalle/</origFileName><parallel_text xml:lang="sme" location="ravvagat_dinggojeaddjai.html"/><parallel_text xml:lang="smn" location="ravvuuh_tiilajeijei.html"/><parallel_text xml:lang="sms" location="vuappoozz_ti_ll_jeeja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ohjeita tilaajalle</p>
<p type="title">Ohjeita tulkkauksen tilaamiseen</p>
<p>Tutustu <em type="italic">asioimistulkkausesitteeseen </em>ja <em type="italic">yleisötilaisuuden tulkkausesitteeseen </em>.   </p>
<p>Tarkempia tietoja tulkkauksen tilaamiseen löytää  <em type="italic">Suomen kääntäjien ja tulkkien liiton sivuilta . </em></p>
<p>Varaa tulkit ajoissa ja selvitä tulkkaustarpeet heidän kanssaan</p>
<list><p type="listitem">Saamen kielten tulkkeja on suhteellisen vähän, joten tulkkauksen järjestäminen on hyvä aloittaa ajoissa. Tulkkeja voi olla vaikea saada lyhyellä varoitusajalla.</p>
<p type="listitem">Tulkkausta tilattaessa on hyvä selvittää tilaajan yhteystiedot, tulkkauskieli, ajankohta ja paikka, tulkkauksen suoritustapa, tulkkauksen aihe ja kesto mahdollisimman tarkasti, jotta tulkki voi valmistautua etukäteen.</p>
<p type="listitem">Selvitä montako tulkkia tilaisuuteen tarvitaan. Tulkkien määrä riippuu tilaisuuden kestosta ja tulkattavien kielten määrästä.</p>
<p type="listitem">Muista varmistaa, minkä saamen kielen tulkkia tarvitset: pohjois-, inarin- vai koltansaamenkielistä.</p>
</list><p>Sopimus ja palkkiot</p>
<list><p type="listitem">Tulkkauksesta on hyvä sopia etukäteen työn ehdot, työaika, maksettava palkkio ja peruutusehdot.</p>
<p type="listitem">Tulkin kanssa on hyvä sopia etukäteen myös siitä, kuuluuko sopimukseen mahdollinen majoitus, matkakorvaus, ateriakorvaus tai päivärahan maksaminen.</p>
<p type="listitem">Tulkilla on tekijänoikeus omaan tulkkaukseensa, ja tulkkauksen tallentamisen ehdoista on sovittava etukäteen.</p>
<p type="listitem">Jos tulkkaus järjestetään etäyhteyksin, tulee siitä sopia etukäteen tulkin kanssa sekä selvittää, mitä teknisiä järjestelyjä tulkkaus vaatii.</p>
</list><p>Varaa tarvittava tekniikka ajoissa</p>
<list><p type="listitem">Selvitä mikä tulkkausmenetelmä sopii parhaiten tilaisuuteen ja tarvitseeko tulkkaukseen erillistä tekniikkaa.</p>
<p type="listitem">Asioimistulkkaus voi tapahtua lähitulkkauksena paikan päällä tai etätulkkauksena esimerkiksi puhelimen tai videotulkkauslaitteiden välityksellä.</p>
<p type="listitem">Yleisötilaisuuden tulkkaus voi tapahtua konsekutiivisti tai simultaanisti, sekä kuiskaten.</p>
<p type="listitem">Konsekutiivitulkkauksessa puhuja ja tulkki puhuvat vuorotellen. Konsekutiivitulkkaus ei vaadi erillistä tulkkauslaitteistoa, vaan se voidaan järjestää samalla äänentoistolla kuin muukin tilaisuus.</p>
<p type="listitem">Simultaanitulkkauksessa puhe tulkataan samanaikaisesti toiselle kielelle. Simultaanitulkkaus vaatii tulkkauslaitteiston. Tilaisuuden järjestäjä vastaa tulkkauslaitteiston järjestämisestä.</p>
<p type="listitem">Kun tulkkaus järjestetään etänä, on hyvä sopia etätulkkauksen testi ennen kokousta.</p>
</list><p>Tulkkaustekniikkaa voi tiedustella Saamelaiskulttuurikeskus Sajoksesta. Yhteystiedot löytyvät Sajoksen verkkosivuilta .</p>
<p>Toimita tausta-aineistot hyvissä ajoin</p>
<list><p type="listitem">Tulkkauksen tausta-aineistot on toimitettava tulkille mahdollisimman aikaisessa vaiheessa, jotta tulkki pystyy valmistautua kunnolla tulkkaustilanteeseen. Taustamateriaaleja ovat esimerkiksi tilaisuuden ohjelma, osallistujalista, käsiteltävät asiakirjat tai puheenvuoroihin liittyvät tausta-aineistot.</p>
<p type="listitem">Muista toimittaa myös ajan myötä päivitetyt versiot sekä juuri ennen tilaisuutta saadut materiaalit tulkeille mahdollisimman pian.</p>
</list><p>Ota huomioon myös muut käytännön järjestelyt</p>
<list><p type="listitem">Sovi tulkkien kanssa, kuinka paljon ennen tilaisuuden alkamista on oltava paikalla.</p>
<p type="listitem">Tulkkien kanssa on hyvä sopia siitä, kuka toimii tilaisuudessa tulkkien yhteyshenkilönä, jotta tulkit saavat tarvittaessa yhteyden tilaisuuden järjestäjään.</p>
</list><p type="title">Ohjeita käännösten tilaamiseen</p>
<p>Ohje käännösten tilaamiseen Saamelaiskäräjien saamen kielen toimistosta</p>
<p>Käännöksen tilaamista varten tulee rekisteröityä/kirjautua <em type="italic">Lingsom-palveluun  </em>. </p>
<list><p type="listitem">Pyydämme toimittamaan palvelun kautta lähtotekstin aina word-tiedostona. Kääntäjät eivät tee tekstinkäsittelyä tilaajan puolesta.</p>
<p type="listitem">Huomioithan, että Lingsom-järjestelmän automaattisähköpostit voivat ajautua roskapostiin, voit estää tämän merkitsemällä Lingsomin turvalliseksi lähettäjäksi.</p>
<p type="listitem">Lisätietoja antaa käännöstoiminnan koordinoinnista vastaava Tanja Kyrö puh. 040 676 6426, sähköposti: tanja.kyro@samediggi.fi</p>
<p type="listitem">Jos Saamelaiskäräjien käännöstoimisto ei voi ottaa vastaa käännöstilausta, voit hakea freelancer-kääntäjiä <em type="italic">Saamelaiskäräjien kääntäjien ja tulkkien listasta  </em>. </p>
<p type="listitem">Oletko epävarma saamen kielilain säädöksistä tai velvotteista? Tarkista täältä: https://www.finlex.fi/fi/laki/ajantasa/2003/20031086 tai ota yhteyttä Saamelaiskäräjien saamen kielen toimistoon . Saamen kieliturvasihteeri neuvoo ja ohjeistaa saamen kielilaista.</p>
</list><p type="title">Hinnat</p>
<p>Saamelaiskäräjien käännöksien hinnat 1.2.2020 alkaen:</p>
<p>Saamen kielen toimiston antamasta käännöksestä peritään palkkiota kieliparista suomi – saame (pohjoissaame, inarinsaame tai koltansaame) taikka päinvastoin 85 euroa/sivu ja sivulla 1 560 merkkiä välilyönteineen.</p>
<p>Jos käännettävä teksti on tavanomaista vaikeampi, käännöspalkkiota voidaan periä enintään 50 %:lla korotettuna samoin kuin kiireellisen työn käännöspalkkiota voidaan korottaa enintään 50%:lla. Jos käännös sisältää päivittämistä olemassa olevaan käännökseen voidaan vastaavasti hinnasta vähentää 50 % tai käyttää vähimmäisveloitusta.</p>
<p>Käännöksien vähimmäisveloitus on 25 euroa.</p>
<p>Lue lisää:  https://www.samediggi.fi/kaannospalvelut/</p>
<p>Ohje käännösten tilaamiseen freelancer-kääntäjältä</p>
<list><p type="listitem">Voit hakea freelancer-kääntäjiä Saamelaiskäräjien kääntäjien ja tulkkien hakupalvelusta</p>
<p type="listitem">Tee tarjous käännöspalvelusta</p>
<p type="listitem">Käännöstä tilattaessa on hyvä tuoda esiin ainakin nämä asiat <list><p type="listitem">Käännöksen lähtökieli ja kohdekieli</p>
<p type="listitem">Tekstin aihealue ja sisältö</p>
<p type="listitem">Tekstin pituus, kääntäjät voivat laskuttaa merkkimäärän, sivumäärän tai rivihinnan mukaan</p>
<p type="listitem">Milloin materiaalit voidaan toimittaa kääntäjälle</p>
<p type="listitem">Käännöksen aikataulu</p>
<p type="listitem">Missä muodossa teksti on saatavilla</p>
</list></p>
<p type="listitem">Muista ilmoittaa selkeästi mille saamen kielelle pyydät käännöstä</p>
<p type="listitem">Sovi käännöksen hinnasta ja laskutuksesta etukäteen</p>
<p type="listitem">Sovi kuuluuko oikoluku hintaan. Jos kyse on painettavasta tekstistä, voi kääntäjän kanssa sopia, että hän tarkistaa vielä taittovalmiin tuotteen kieliasun.</p>
<p type="listitem">Käännöksestä voi tehdä myös ennakkotiedustelun, jos käännettävä teksti ei ole valmis, mutta tiedät suunnilleen valmistumisajankohdan.</p>
</list><p>Saamelaiskäräjien hinnastoa voi pitää suuntaa antavana, mutta freelancer-kääntäjät veloittavat oman hinnastonsa mukaan. Freelancer-kääntäjien käännöshintoja kannattaa tiedustella suoraan freelancer-kääntäjiltä.</p>
</body></document>
