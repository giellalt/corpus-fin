<document xml:lang="fin" id="no_id"><header><title>Inarinsaamen taivutusoppi on julkaistu - Samediggi</title><genre code="admin"/><author><unknown/></author><year>2022</year><wordcount>76</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/08/16/inarinsaamen-taivutusoppi-on-julkaistu/</origFileName><parallel_text xml:lang="sme" location="inarisaamen_taivutusoppi_lea_almmuhuvvon.html"/><parallel_text xml:lang="smn" location="anaraskiela_sujattemoppa_lii_almostittum.html"/><parallel_text xml:lang="sms" location="aanroskiol_soojtem-matt_ke_rjj_lij_i_lmstoovvam.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Inarinsaamen taivutusoppi on julkaistu</p>
<p>INARINSAAMEN TAIVUTUSOPPI kuvaa inarinsaamen taivutusmuotojen muodostamista systemaattisesti, mutta mahdollisimman helppolukuisesti, havainnollisesti ja lähestyttävästi.</p>
<p>Kirjassa kuvataan inarinsaamen äänteet ja ääntämisohjeet, säännönmukaiset äänteenmuutokset ja taivutusmuotojen muodostamissäännöt. Mukana on paljon esimerkkejä sääntöjen havainnollistamiseksi. Lisäksi kirjassa esitellään taipumattomat sanaluokat ja yleisimmät niihin kuuluvat sanat. Taivutusoppia seuraa lyhyt kappale inarinsaamen lauseopillisista piirteistä.</p>
<p>Kirja sopii inarinsaamen kieliopintojen tueksi ja oppimateriaaliksi sekä lähdemateriaaliksi kaikille kielen parissa työskenteleville, esimerkiksi opettajille, toimittajille ja tutkijoille.</p>
<p>Kirja on saatavilla Saamelaiskäräjien oppimateriaalin nettikaupasta: https://www.samediggi.fi/tuote/inarinsaamen-taivutusoppi/</p>
</body></document>
