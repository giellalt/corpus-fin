<document xml:lang="fin" id="no_id"><header><title>Dihtosis-hanke toteuttaa saamelaisaiheisia kouluvierailuja - Samediggi</title><genre code="admin"/><author><unknown/></author><year>2020</year><wordcount>186</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/dihtosis-hanke/</origFileName><parallel_text xml:lang="sme" location="dihtosis-proseakta_ollasuhtta_samefattat_skuvlagalledemiid.html"/><parallel_text xml:lang="smn" location="dihtosis-haaha_olasut_skovlakolliistalmijd_sammilasfaada_mield.html"/><parallel_text xml:lang="sms" location="dihtosis-ha_ngkkos_ko_llai_skooulin_saa_mteemaivui_m.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Dihtosis-hanke toteuttaa saamelaisaiheisia kouluvierailuja</p>
<p>Dihtosis on Saamelaiskäräjien Nuorisoneuvoston ja Nuorten Akatemian yhteishanke, jonka tavoitteena on lisätä valtaväestöön kuuluvien lasten ja nuorten tietoisuutta saamelaisista ja saamelaiskulttuurista. Hankkeen tarkoituksena on toteuttaa saamelaisaiheisia kouluvierailuita sekä innostaa kouluja ympäri Suomen käsittelemään aihetta oppitunneillaan esimerkiksi juhlistamalla vuosittain helmikuussa vietettävää saamelaisten kansallispäivää.</p>
<p>Hankkeen kahden aiemman osan aikana on toteutettu yli 160 kouluvierailua eri puolilla Suomea. Kouluvierailijoina toimivat yli 18-vuotiaat saamelaisnuoret. Vierailupaikkakuntia ovat olleet pääkaupunkiseutu, Turku, Tampere, Jyväskylä, Oulu, Rovaniemi, Sodankylä sekä näiden lähialueet. Hankkeen puitteissa on tuotettu menetelmäkorttipakka ja Seppo-pelialustalle kehitetty Sukellus saamelaisuuteen -mobiilipeli, joita opettajat ja ohjaajat voivat hyödyntää käsitellessään saamelaiskulttuuria lasten ja nuorten kanssa. Maksuttoman mobiilipelin ja menetelmäpakan voit tilata täältä . Pakkoja on tuotettu suomen- ja ruotsinkielisenä versioina.</p>
<p>Hanke jatkuu jälleen lukuvuonna 2020–2021. Perinteisten kouluvierailuiden lisäksi toteutetaan kouluvierailuita etäyhteyksin paremman valtakunnallisen kattavuuden saavuttamiseksi sekä suunnitellaan ja toteutetaan kouluvierailuita ja saamelaisaiheinen mobiilipeli myös alakouluikäisille. Alakouluille suunnattu toiminta käynnistyy tammikuussa 2021. Sukellus saamelaisuuteen –mobiilipeli käännetään pohjoissaameksi, ja pelin pohjoissaamenkielinen versio julkaistaan tammikuussa 2021.</p>
<p>Dihtosis-hanketta rahoittaa Opetus- ja kulttuuriministeriö. Hankeaika: 1.7.2018-30.6.2021.</p>
<p type="title">Lisätietoja:</p>
<p><em type="italic">Nuorten Akatemia </em>Ulla Saalasti, projektipäällikkö, puh: 040 567 4203, ulla.saalasti(at)nuortenakatemia.fi </p>
<p><em type="italic">Nuorten Akatemia </em>Maria Aikio, projektikoordinaattori, puh: 040 8470 862, maria.aikio(at)nuortenakatemia.fi </p>
</body></document>
