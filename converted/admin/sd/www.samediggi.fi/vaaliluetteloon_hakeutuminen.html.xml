<document xml:lang="fin" id="no_id"><header><title>Vaaliluetteloon hakeutuminen - Samediggi</title><genre code="admin"/><author><unknown/></author><year>2022</year><wordcount>235</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/vaalit-2023/vaaliluetteloon-hakeutuminen/</origFileName><parallel_text xml:lang="sme" location="valgalogahallamii_ohcan.html"/><parallel_text xml:lang="smn" location="valjaluvattalman_ucalume.html"/><parallel_text xml:lang="sms" location="vaal-logsto_kke_oozzoottmos.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Vaaliluetteloon hakeutuminen</p>
<p>Vaalilautakunta merkitsee vuoden 2023 vaaliluetteloon ne saamelaiset, jotka olivat äänioikeutettuja Saamelaiskäräjien vaaleissa 2019. Kaikkien muiden tulee hakeutua vaaliluetteloon <em type="italic">viimeistään 31.12.2022 ennen klo 16 </em>. </p>
<p>Vaaliluetteloon voi hakeutua saamelaiskäräjälain 3 §:n 1 momentin 1, 2 ja 3 kohdan ja 21 §:n perusteella:</p>
<list><p type="listitem">Olet itse tai ainakin yksi vanhemmistasi tai isovanhemmistasi on oppinut saamen kielen ensimmäisenä kielenä.</p>
<p type="listitem">Olet sellaisen henkilön jälkeläinen, joka on merkitty tunturi-, metsä- tai kalastajalappalaiseksi maa-, veronkanto- tai henkikirjassa.</p>
<p type="listitem">Yksi vanhemmistasi on merkitty tai olisi voitu merkitä äänioikeutetuksi saamelaisvaltuuskunnan tai Saamelaiskäräjien vaaleissa.</p>
</list><p type="title">Nuoret</p>
<p>Myös äänioikeusikään tulleiden nuorten tulee hakeutua vaaliluetteloon täyttämällä hakulomake. Vuoden 2023 vaaleissa äänioikeusikäinen on nuori, joka on täyttänyt 18 vuotta viimeistään vaalien viimeisenä päivänä <em type="italic">2.10.2023 </em>. Palauta allekirjoitettu lomake niin, että se on vaalilautakunnalla <em type="italic">viimeistään 31.12.2022 ennen klo 16 </em>. Suosittelemme käyttämään ensisijaisesti sähköisiä lomakkeita. </p>
<p type="title">Hakulomake</p>
<p>Hakulomakkeet vuoden 2023 saamelaiskäräjävaalien vaaliluetteloon tulee olla vaalilautakunnan toimistossa <em type="italic">31.12.2022 ennen klo 16 </em>. Hakulomakkeen voi toimittaa sähköisesti, postitse tai toimittamalla hakulomake Saamelaiskäräjien vaalilautakunnan toimistoon. <em type="italic">Suosittelemme käyttämään ensisijaisesti sähköisiä lomakkeita. </em></p>
<list><p type="listitem">Pyyntö merkitsemisestä vuoden 2023 vaaliluetteloon <em type="italic">SÄHKÖINEN LOMAKE </em></p>
<p type="listitem">Pyyntö merkitsemisestä vuoden 2023 vaaliluetteloon <em type="italic">TULOSTETTAVA LOMAKE </em></p>
</list><p type="title">Sähköinen hakulomake</p>
<p>Löydät sähköisen lomakkeen <em type="italic">Saamelaiskäräjien nettisivuilta </em>. Sähköiset lomakkeet löytyvät <em type="italic">koltansaamen </em>, <em type="italic">inarinsaamen </em>, <em type="italic">pohjoissaamen </em>ja <em type="italic">suomen </em>kielillä. </p>
<p type="title">Hakulomakkeen toimittaminen postitse</p>
<p>Tulosta hakulomake <em type="italic">Saamelaiskäräjien nettisivuilta </em>tai pyydä se vaalilautakunnan toimistosta. Lähetä allekirjoitettu hakulomake liitteineen postitse osoitteeseen: </p>
<p><em type="italic">Saamelaiskäräjien vaalilautakunta </em>Saamelaiskulttuurikeskus Sajos Menesjärventie 2A 99870 INARI </p>
<p><em type="italic">Lisätietoja hakeutumiseen liittyen voi tiedustella suojatun sähköpostin kautta. </em></p>
<p>Suojattu sähköposti: https://secmail.com/send/m7jcWH7B , vastaanottaja: vaalit@samediggi.fi</p>
</body></document>
