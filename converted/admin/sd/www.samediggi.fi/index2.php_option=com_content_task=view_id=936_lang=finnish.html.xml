<document xml:lang="fin" id="no_id"><header><title>Samediggi - Saamelaiskäräjät - Seminaari: Eilisen jälkeen – Saamelaisen yhteiskunnan ja saamentutkimuksen uusia tuulia</title><genre code="admin"/><author><unknown/></author><wordcount>426</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=936&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=936_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Seminaari: Eilisen jälkeen – Saamelaisen yhteiskunnan ja saamentutkimuksen uusia tuulia</p>
<p>Saamelaiskulttuurikeskus Sajoksessa  Lapin yliopisto, Oulun yliopiston Giellagas-Instituutti ja Saamelaisalueen koulutuskeskus  järjestävät yhteistyössä saamentutkimuksen seminaarin 13.-14.11.2014.</p>
<p>Saamentutkimus on omalta osaltaan rakentamassa saamelaista yhteiskuntaa ja viitoittamassa saamelaisen tulevaisuuden suuntaviivoja. Saamentutkimus on moniäänistä tutkimusta, joka usein käsittelee paitsi menneen ja tulevan, myös paikallisen ja globaalin suhdetta. Eräs keskeinen saamentutkimusta määrittävä kysymys on saamelaisten asema alkuperäiskansana ja näin kiinnittyminen sekä alkuperäiskansojen yhteisöön että alkuperäiskansateorioiden ja -metodologioiden kenttään. Saamentutkimus – kuten myös saamelainen yhteiskunta – on siis yhtaikaa paikallista ja kansainvälistä ja näin kotouttaa monenlaisia kansainvälisiä tieteellisiä ja poliittisia virtauksia ja käytäntöjä. Seminaarissa pohditaan yhtäältä saamelaisen yhteiskunnan tulevaisuutta ja saamentutkimuksen roolia yhteiskunnan rakentajana ja yhteiskunnallisen keskustelun herättäjänä ja ylläpitäjänä. Toisaalta seminaarissa käsitellään puhujien omien teemojen kautta saamentutkimusta ja saamelaisuutta menneen ja tulevan, paikallisen ja globaalin risteyksissä. Seminaarin pääpuhujana on professori Rauna Kuokkanen Toronton yliopistosta. Lisäksi seminaarissa on nuorten tutkijoiden paneeli. Lämpimästi tervetuloa! <em type="bold">Ohjelma </em><em type="bold">Torstai 13.11. </em>8.30 Seminaarin avaus 8.45 Professori Rauna Kuokkasen (Toronton yliopisto) puheenvuoro: Sámedutkamis lea stuorra servodatdoaibma.” Makkár ja mo dutkan ovddida servodaga? Katso Livestream. 10.00 Tauko 10.15 Osallistujien esityksiä: Lydia Heikkilä (Lapin yliopisto): Tutkimuseettiset ohjeet ja saamelaisia koskeva sosiaali- ja terveystutkimus. Sandra Juutilainen (Oulun yliopisto): From grassroots to government: Indigenous and Ally efforts to developing guidelines and policy for research involving Indigenous people in Canada. Laura Junka-Aikio (Oulun yliopisto): Saamelaismääritelmäkeskustelu ja purkavan tutkimuseetoksen rajat. Irja Seurujärvi-Kari (Helsingin yliopisto): Algoálbmotdiehtu ja allaskuvlen - Alkuperäiskansatiedon tuottaminen ja korkeakoulutus. 12.15 Lounas 13.00 Osallistujien esityksiä: Rauna Rahko-Ravantti (Lapin yliopisto): Sámeoahpahusa árgga dutkamin. Rauni Äärelä (Lapin yliopisto): Sámegielat giellalávguma ollašuhttin ja iešvuođat. Hanna Helander (Oulun yliopisto): Saamelaisen kertomaperinteen pedagogiset piirteet ja hyödyntäminen opetuksessa. Inker-Anni Linkola (Saamelaisarkisto): Koulun kielimaisema saamen kielen aseman heijastajana. 15.00 Kahvit 15.30 Osallistujien esityksiä: Laura Olsen (Lapin yliopisto): Ympäristöturvallisuuden uhat saamelaisten näkökulmasta Leena Heinämäki (Lapin yliopisto): Projekti arktisten alkuperäiskansojen pyhien paikkojen suojelusta: pohdintoja osallistamisesta, itsemääräämisoikeudesta ja kumppanuuksien rakentamisesta Juha Pentikäinen (Helsingin yliopisto/Lapin yliopisto): Pohjoisen etnografia ja saamentutkimus: Castrén, Laestadius-veljekset, Fjellner, Reguly 17.00 Päivän päätös 19.00 Illallinen Hotelli Kultahovi <em type="bold">Perjantai 14.11. </em>8.30 Nuorten tutkijoiden paneeli Mukana Anne-Maria Magga (Lapin yliopisto), Annika Pasanen (Helsingin yliopisto), Saara Tervaniemi (Lapin yliopisto) ja Sigga-Marja Magga (Oulun yliopisto). Puheenjohtajana Liisa Holmberg (Saamelaisalueen koulutuskeskus). 9.45 Tauko 10.00 Osallistujien esityksiä: Tuija Hautala-Hirvioja (Lapin yliopisto): Suomen saamelaiskuvataiteen muutoksia 1970-luvun lopulta alkaen Reetta Toivanen (Helsingin yliopisto): Kyselytutkimus saamelaisalueella Janne Saarikivi (Helsingin yliopisto): Huomioita saamen ja suomen kielirajan identiteettien historiasta Otso Kortekangas (Tukholman yliopisto): Uusia suuntia, vanhoja rajoja - saamelaisten kouluhistorian moniääninen tulevaisuus 12.00 Seminaarin päätös Kouluhistoriaseminaari ja kirjan julkistamistilaisuus siirretty pidettäväksi 15.12. klo 18.00 Lapin maakuntakirjastossa Rovaniemellä. Tapahtuman järjestäjä: Lapin yliopisto, Oulun yliopiston Giellagas-Instituutti ja Saamelaisalueen koulutuskeskus Sanna Valkonen sanna.valkonen(at)ulapland.fi </p>
</body></document>
