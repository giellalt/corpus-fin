<document xml:lang="fin" id="no_id"><header><title>Samediggi - Saamelaiskäräjät - Inga Helander (2011)</title><genre code="admin"/><author><unknown/></author><wordcount>277</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=488&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=488_lang=davvi.html"/><parallel_text xml:lang="smn" location="index2.php_option=com_content_task=view_id=488_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Inga Helander (2011)</p>
<p>Synnyit melkein hillasuolle, äitini tapaa vitsailla sukulaisille minusta. Olen kotoisin Ivalosta, jossa asuin 17 pitkää vuotta. Kyllähän Ivalo on kaunis ja mukava paikka, mutta on ollut todella ihana päästä tuulettumaan kaupungin uusiin tuuliin. Opiskelen tällä hetkellä Oulussa lukion toista vuotta ja minusta tulee jonain päivänä vielä psykologi, sen olen päättänyt. Haluaisin muuttaa ulkomaille heti kun olen saanut opintoni päätökseen. Ja haluan ehdottomasti päästä vaikuttamaan asioihin, siksi olen myös todella kiinnostunut politiikasta. Tykkään hullutella ja pidän aina hauskaa, oli tilanne mikä tahansa. Harrastan kaikkea mahdollista luovaa kuten esimerkiksi maalaamista, runoilua ja valokuvaamista. Teen myös saamenkäsitöitä aina kun niille löydän aikaa. Tällä hetkellä olet tekemässä itselleni koulukäyttöön sisnalaukkua. Äitini on oikea mestari saamenkäsitöissä ja olen ylpeä että minulla on kotona mahdollisuus oppia niiden tekemistä.</p>
<p>Saamelaisuus on minulle tärkeää enkä haluaisi kuulua mihinkään muuhun kulttuuriin. Kotonani ei ole koskaan oikeastaan puhuttu saamea ja en sitä itsekään osaa. Harmittaa ihan vietävästi, pakko myöntää. Kieli on kuitenkin niin valtava osa kulttuuria ja minä jään paitsi siitä osasta. Olen opiskellut pohjoissaamea huikeat 11 vuotta, ala-asteelta lukioon ja silti en osaa. Nyt opiskeluni on kuitenkin jäänyt pois, kun täällä Oulussa on todella vaikeaa saada opetusta. Ja etäopiskelu ei oikein innosta ja tehtävien valmiiksi aikaan saaminen on hankalaa. Minulle saamelaisuus merkitsee omia syvimpiä juuria ja kaikkea sitä mitä olen. Käytän asusteissani saamenkäsitöitä ja haluan että minut tunnistetaan saamelaiseksi.</p>
<p>Haluaisin oppia pohjoissaamen kielen että voisin puhua sitä omille lapsilleni. Sama perinteiden kanssa, on hienoa että perinteet ovat säilyneet niin hyvin! Eihän saamelaisuus näy useimmilla arjessa mutta kun saamelaisia kokoontuu yhteen suurek</p>
<p>si joukoksi perinteet pukkaavat esiin jokaisesta pienestäkin kolosta. Saamelaisuus minusta on hieno asia ja mielestäni kaikkien saamelaisten pitäisi rohkeasti näyttää olevansa saamelaisia.</p>
</body></document>
