<document xml:lang="fin" id="no_id"><header><title>Etyjin vähemmistövaltuutettu vierailee Inarissa  - Samediggi</title><genre code="admin"/><author><unknown/></author><year>2023</year><wordcount>127</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/02/14/etyjin-vahemmistovaltuutettu-vierailee-inarissa/</origFileName><parallel_text xml:lang="eng" location="osce_high_commissioner_on_national_minorities_to_visit_inari.html"/><parallel_text xml:lang="sme" location="etyj:a_vehadataittardeaddji_galleda_anaris.html"/><parallel_text xml:lang="smn" location="etyj_ucceeblohovaldalas_kuallee_anarist.html"/><parallel_text xml:lang="sms" location="etyj_minorite_ttvaldduumnek_kuo_ssai_aanrest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Etyjin vähemmistövaltuutettu vierailee Inarissa</p>
<p><em type="italic">Euroopan turvallisuus- ja yhteistyöjärjestö Etyjin vähemmistövaltuutettu Kairat Abdrakhmanov vierailee Inarissa 15.-16.2.2023. Vähemmistövaltuutettu tapaa vierailun aikana Saamelaiskäräjien edustajia, totuus- ja sovintokomission edustajia, kolttien kyläkokouksen edustajia, saamelaisjärjestöjä sekä saamelaisten kotiseutualueen kuntien edustajia. </em></p>
<p>– On hienoa, että Etyj osoittaa mielenkiintoa saamelaisasioita kohtaan etenkin, kun saamelaiskäräjälaki ja sen aiheuttama yleinen tilanne on vierailun perustana. Etyjillä on tärkeä rooli kansallisten vähemmistöjen oikeuksien suojaamisessa, sanoo Saamelaiskäräjien puheenjohtaja Tuomas Aslak Juuso.</p>
<p>Lisäksi vähemmistövaltuutettu tutustuu vierailun aikana elinkeinoasioihin ja vierailee Yle Sápmin toimituksessa sekä inarinsaamenkielisessä kielipesässä.</p>
<p>Etyjin vähemmistövaltuutettu pyrkii ehkäisemään ja lievittämään jännitteitä, jotka liittyvät kansallisiin vähemmistöihin Etyjin alueella. Työssä korostuu hiljainen diplomatia ja eri osapuolten välisen yhteistyön tukeminen.</p>
<p type="title">Lisätietoja:</p>
<p>Tuomas Aslak Juuso Puheenjohtaja 040 687 3394 tuomas.juuso@samediggi.fi</p>
<p>Inka-Saara Arttijeff kansainvälisten asioiden sihteeri 010 839 3198 / 050 574 7629 inka-saara.arttijeff@samediggi.fi</p>
</body></document>
