<document xml:lang="fin" id="no_id"><header><title>Saamelaiskäräjien kokous 17.–18.12. järjestetään etäyhteyksin - Samediggi</title><genre code="admin"/><author><unknown/></author><year>2020</year><wordcount>194</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/12/16/saamelaiskarajien-kokous-17-18-12-jarjestetaan-etayhteyksin/</origFileName><parallel_text xml:lang="sme" location="samedikki_coahkkin_17_-18_12__lagiduvvo_gaiddusoktavuodaiguin.html"/><parallel_text xml:lang="smn" location="samitige_cuakkim_17_-18_12__uarnejuvvoo_kaidusohtavuodaiguin.html"/><parallel_text xml:lang="sms" location="saa_mtee_gg_sabbar_17_-18_12__sabbroozzat_ougglosohttvuodin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjien kokous 17.–18.12. järjestetään etäyhteyksin</p>
<p><em type="italic">Saamelaiskäräjien kokous 4/2020 järjestetään 17.-18.12.2020 koronatilanteen vuoksi etäyhteyksin. Kaksipäiväinen kokous päättää mm. kahden totuus- ja sovintokomission jäsenen esittämisestä valtioneuvostolle, Saamelaiskäräjien toimintasuunnitelmasta ja talousarviosta vuodelle 2021 sekä toimialakohtaisista toiminta- ja kehittämisohjelmista vaalikaudelle 2020–2023. Välttämättömistä syistä Saamelaiskäräjien jäsen voi osallistua kokoukseen myös Sajoksesta. Parlamenttisaliin ei oteta yleisöä koronatilanteen vuoksi. </em></p>
<p>Saamelaiskäräjien kokous päättää Saamelaiskäräjien työjärjestyksen muuttamisesta määräajaksi koronapandemian aiheuttaman tartuntatautivaaran vuoksi, kahden totuus- ja sovintokomission jäsenen esittämisestä valtioneuvostolle, Saamelaiskäräjien toimintasuunnitelmasta ja talousarviosta vuodelle 2021, toimialakohtaisista toiminta- ja kehittämisohjelmista vaalikaudelle 2020-2023 ja jäsenen nimeämisestä Akwé:kon työryhmään koskien saamelaisten kotiseutualueen luonnonvarasuunnittelua.</p>
<p>Lisäksi kokous käsittelee saamelaisten psykososiaalista tukea totuus- ja sovintoprosessissa ja käy lähetekeskustelun saamelaiskäräjävaalien yhtenäistämisesityksen johdosta.</p>
<p>Kokouksen 4/2020 esityslista löytyy dokumenttipankista.</p>
<p type="title">Parlamenttisaliin ei oteta yleisöä</p>
<p>Saamelaiskäräjien jäsenet osallistuvat kaksipäiväiseen kokoukseen joko etäyhteyksin tai paikan päällä Sajoksessa. Koronatilanteen vuoksi yleisö ja media voivat seurata kokousta ainoastaan livelähetyksen kautta osoitteessa www.samediggi.fi/live . Lähetyksessä on saatavilla tulkkaus kaikille kolmelle saamen kielelle ja suomeksi. Sajoksen parlamenttisaliin ei oteta yleisöä paikalle.</p>
<p type="title">Lisätietoja:</p>
<p>puheenjohtaja Tuomas Aslak Juuso puh. 040 687 3394 / 010 839 3101, tuomas.juuso(at)samediggi.fi</p>
<p>hallintopäällikkö Pia Ruotsala-Kangasniemi puh. 010 839 3100 / 040 726 2688, pia.ruotsala(at)samediggi.fi</p>
<p>viestintäsihteeri Johanna Alatorvinen puh. 010 839 3140 / 040 663 4493, johanna.alatorvinen(at)samediggi.fi</p>
</body></document>
