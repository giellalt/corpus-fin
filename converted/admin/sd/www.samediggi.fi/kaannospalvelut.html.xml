<document xml:lang="fin" id="no_id"><header><title>Käännöspalvelut - Samediggi</title><genre code="admin"/><author><unknown/></author><year>2023</year><wordcount>280</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/kaannospalvelut/</origFileName><parallel_text xml:lang="sme" location="jorgalanbalvalusat.html"/><parallel_text xml:lang="smn" location="jurgalempalvalusah.html"/><parallel_text xml:lang="sms" location="jaargla_ttemkaazzkoozz.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Käännöspalvelut</p>
<p>Saamelaiskäräjien kielitoimisto ja käännöstoiminta on kiinni 10.-31.7.2023 välisen ajan. Palaamme tilauksiin jälleen 1.8.2023 alkaen. Mikäli tarvitsette käännöksiä käännöspalvelun ollessa kiinni, löytyy freelance-kääntäjien yhteystietoja Saamelaiskäräjien kääntäjä- ja tulkkihakupalvelusta .</p>
<p>Saamen kielen toimiston kielenkääntäjät auttavat tarvittaessa viranomaisten kanssa asioinnissa tarvittavien saamenkielisten asiakirjojen kääntämisessä.</p>
<p>Saamen kielen toimisto ei järjestä tulkkauspalveluita, mutta henkilökunta voi auttaa tulkkien löytämisessä. Saamen kielen tulkkeja voi etsiä Saamelaiskäräjien ylläpitämästä freelancer kääntäjien ja tulkkien listasta .</p>
<p type="title">Ohje käännösten tilaamiseksi saamen kielen toimistosta</p>
<p>Käännöksen tilaamista varten tulee rekisteröityä/kirjautua <em type="italic">Lingsom-palveluun </em> . </p>
<list><p type="listitem">Pyydämme toimittamaan palvelun kautta lähtotekstin aina word-tiedostona. Kääntäjät eivät tee tekstinkäsittelyä tilaajan puolesta.</p>
<p type="listitem">Huomioithan, että Lingsom-järjestelmän automaattisähköpostit voivat ajautua roskapostiin. Voit estää tämän merkitsemällä Lingsomin turvalliseksi lähettäjäksi.</p>
<p type="listitem">Lisätietoja antaa käännöstoiminnan koordinoinnista vastaava Tanja Kyrö puh. 040 676 6426, sähköposti: tanja.kyro@samediggi.fi</p>
<p type="listitem">Jos Saamelaiskäräjien käännöstoimisto ei voi ottaa vastaa käännöstilausta, voit hakea freelancer-kääntäjiä <em type="italic">Saamelaiskäräjien kääntäjien ja tulkkien listasta </em> . </p>
<p type="listitem">Oletko epävarma saamen kielilain säädöksistä tai velvotteista? Tarkista täältä: https://www.finlex.fi/fi/laki/ajantasa/2003/20031086 tai ota yhteyttä Saamelaiskäräjien saamen kielen toimistoon . Saamen kieliturvasihteeri neuvoo ja ohjeistaa saamen kielilaista.</p>
</list><p type="title">Hinnat</p>
<p>Saamelaiskäräjien käännöksien hinnat 1.2.2020 alkaen:</p>
<p>Saamen kielen toimiston antamasta käännöksestä peritään palkkiota kieliparista suomi – saame (pohjoissaame, inarinsaame tai koltansaame) taikka päinvastoin 85 euroa/sivu ja sivulla 1 560 merkkiä välilyönteineen.</p>
<p>Jos käännettävä teksti on tavanomaista vaikeampi, käännöspalkkiota voidaan periä enintään 50 %:lla korotettuna samoin kuin kiireellisen työn käännöspalkkiota voidaan korottaa enintään 50%:lla. Jos käännös sisältää päivittämistä olemassa olevaan käännökseen voidaan vastaavasti hinnasta vähentää 50 % tai käyttää vähimmäisveloitusta.</p>
<p>Käännöksien vähimmäisveloitus on 25 euroa.</p>
<p type="title">Muut kielelliset palvelut</p>
<p>Saamen kielen toimiston antamista muista kielellisistä palveluista, tekstin tarkistamisesta ja tulkkauspalveluista peritään 70 euroa jokaiselta alkavalta tunnilta.</p>
<p type="title">Tulkkaus</p>
<p>Saamen kielen toimisto ei järjestä tulkkauspalveluita, mutta henkilökunta voi auttaa tulkkien löytämisessä. Saamen kielen tulkkeja voi etsiä Saamelaiskäräjien kääntäjien ja tulkkien listasta .</p>
</body></document>
