<document xml:lang="fin" id="no_id"><header><title>Saamelaiskäräjien saamen kielen toimisto ilmoittaa haettavaksi suunnittelijan määräaikaisen tehtävän - Samediggi</title><genre code="admin"/><author><unknown/></author><year>2022</year><wordcount>136</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/12/20/saamelaiskarajien-saamen-kielen-toimisto-ilmoittaa-haettavaksi-suunnittelijan-maaraaikaisen-tehtavan/</origFileName><parallel_text xml:lang="sme" location="samedikki_samegiela_doaimmahat_almmuha_ohcan_lahkai_planejeaddji_mearreaigasas_doaimma.html"/><parallel_text xml:lang="smn" location="samitige_samikiela_toimattah_almoot_uuccamnaal_vuavajeijee_meriaigasii_tooima.html"/><parallel_text xml:lang="sms" location="saa_mtee_gg_saa_m_kiol_koontar_i_lmmat_ooccamnalla_plaaneei_mie_rraiggsaz_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjien saamen kielen toimisto ilmoittaa haettavaksi suunnittelijan määräaikaisen tehtävän</p>
<p>Saamelaiskäräjien saamen kielen toimisto hakee määräaikaista suunnittelijaa, jonka tehtävänä on laatia tiedotusmateriaalia saamen kielilaista ja muista saamelaisten kielellisistä oikeuksista sekä saamelaisväestölle, että viranomaisille nettisivuille ja muille kanaville. Työ alkaa sopimuksen mukaan ja kestää kolme kuukautta.</p>
<p>Kelpoisuusvaatimuksena on tehtävän edellyttämä koulutus ja lisäksi vaaditaan saamen kielen taitoa (asetus 1727/95). Tehtävän menestyksellinen hoitaminen edellyttää hyvää saamelaisten kielellisten oikeuksien, saamelaiskulttuurin ja hallinnollisten tehtävien tuntemusta sekä hyviä viestintätaitoja. Työkokemus vastaavista tehtävistä katsotaan eduksi.</p>
<p>Palkkaus määräytyy Saamelaiskäräjien palkkausjärjestelmän vaativuustason IV/III mukaan (peruspalkka 2565,88 euroa/kk). Peruspalkan lisäksi maksetaan työkokemuksen mukaan määräytyvät kokemuslisät sekä saamelaisalueella työskennellessä 24 %:n saamelaisalueen lisä. Tehtävässä noudatetaan kahden viikon koeaikaa.</p>
<p>Hakemus liitteineen tulee toimittaa Saamelaiskäräjien sihteeristöön 10.1.2020 mennessä osoitteeseen: https://www.sympahr.net/public/pq.aspx?05c8db1e</p>
<p>Lisätietoja työstä antaa kieliturvasihteeri Anne Kirste Aikio puh. 010 839 3124. Saamelaiskäräjien toimintaan voi tutustua nettiosoitteessa www.samediggi.fi</p>
<p>Inarissa 20.12.2019</p>
</body></document>
