<document xml:lang="fin" id="no_id">
  <header>
    <title>Samediggi - Saamelaiskäräjät - Ensimmäinen inarinsaamen alkeisoppikirja alakoululaisille ilmestyi</title>
    <genre code="admin"/>
    <author>
      <unknown/>
    </author>
    <wordcount>147</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="albbas@gmail.com"/>
    <multilingual>
      <language xml:lang="fin"/>
    </multilingual>
    <origFileName>http://www.samediggi.fi/index2.php?option=com_content&amp;task=view&amp;id=673&amp;lang=finnish.html</origFileName>
    <parallel_text xml:lang="sme" location="index2.php_option=com_content_task=view_id=673_lang=davvi.html"/>
    <parallel_text xml:lang="smn" location="index2.php_option=com_content_task=view_id=673_lang=anaras.html"/>
    <parallel_text xml:lang="sms" location="index2.php_option=com_content_task=view_id=673_lang=nuortta.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Ensimmäinen inarinsaamen alkeisoppikirja alakoululaisille ilmestyi</p>
    <p>"Tiervâ! Muu nommâ lii Ánná. Mii tuu nommâ lii?" Näin alkaa alakoululaisille tarkoitettu ensimmäinen inarinsaamen oppikirja</p>
    <p>
      <em type="italic">Hitruu! Áahu kuuvl </em>
    </p>
    <p>, joka ilmestyi koulujen kevätlukukauden käynnistyessä. Oppikirja on tarkoitettu perusopetuksen alaluokille ja se johdattaa Ánnán ja Saammâlin mukana matkalle inarinsaamen kieleen ja kulttuuriin.</p>
    <p>Isoäiti eli ákku asuu Pakšvuonon rannalla, jossa Ánná käy usein. Isoäidin kertomusten ja Ánnán ja Saammâlin keskustelujen kautta voi oppia inarinsaamea mielenkiintoisella tavalla. Kirjan kertomusten viereen samalle aukeamalle on koottu sivun tekstissä olevat uudet sanat, joten kirjaa ei tarvitse selata edestakaisin kieltä opiskellessaan. Oppikirjaan on tulossa myös harjoituskirja, jonka avulla opittujen asioiden kertaaminen on helppoa. Lukukappaleiden lopussa on kuhunkin kertomukseen sopivia lauluja, jotka tuovat hauskuutta ja vaihtelua oppitunneille.</p>
    <p>Kirjan on tehnyt Teija Linnanmäki yhteistyössä kuvittaja Riitta Ahosen kanssa. Kirjan on kustantanut saamelaiskäräjät ja se on saatavissa Duodji shopista Sajoksesta, Sámi duodjin verkkokaupasta ja saamelaiskäräjien koulutus- ja oppimateriaalitoimistosta info(at)samediggi.fi. Lisätietoja tästä.</p>
  </body>
</document>
