<document xml:lang="fin" id="no_id"><header><title>Opetus- ja kulttuuriministeriö ja Saamelaiskäräjät kutsuvat saamelaisopetuksen pohjoismaiseen foorumiin - Samediggi</title><genre code="admin"/><author><unknown/></author><year>2021</year><wordcount>202</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/09/16/opetus-ja-kulttuuriministerio-ja-saamelaiskarajat-kutsuvat-saamelaisopetuksen-pohjoismaiseen-foorumiin/</origFileName><parallel_text xml:lang="sme" location="oahpahus-_ja_kulturministeriija_ja_samediggi_bovdejit_sameoahpahusa_davviriikkalas_forumii.html"/><parallel_text xml:lang="smn" location="mattaattas-_ja_kulttuurministerio_ja_samitigge_puavdejeh_samimattaattas_tave-eennamlii_fooruman.html"/><parallel_text xml:lang="sms" location="matt_tos-_da_kulttuurministeria_da_saa_mte_gg_kacca_saa_m-matt_toozz_ta_vvjannmallas_fooruu_me.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Opetus- ja kulttuuriministeriö ja Saamelaiskäräjät kutsuvat saamelaisopetuksen pohjoismaiseen foorumiin</p>
<p>Suomen opetus- ja kulttuuriministeriö ja Saamelaiskäräjät kutsuvat saamelaisopetuksen pohjoismaiseen foorumiin Saamelaiskulttuurikeskus Sajokseen Inariin <em type="italic">1.-2.12.2021 </em>. Saamelaisopetuksen pohjoismaisen yhteistyön kehittäminen on yksi Suomen Pohjoismaiden ministerineuvoston puheenjohtajakaudelle asettamista tavoitteista. Foorumi on Suomen puheenjohtajakauden tapahtuma. </p>
<p type="title">Foorumin tavoitteina ovat</p>
<list><p type="listitem">kokonaiskuvan luominen saamelaisopetuksen tilanteesta Suomessa,</p>
<p type="listitem">Ruotsissa ja Norjassa,</p>
<p type="listitem">saamelaisopetuksen rajat ylittävän yhteistyön vahvistaminen,</p>
<p type="listitem">uudenlaisten yhteistyömuotojen luominen ja</p>
<p type="listitem">jatkuvan keskusteluyhteyden aikaansaaminen maiden opetusviranomaisten, koulutuksen järjestäjien ja saamelaisyhteisöjen välille.</p>
</list><p type="title">Foorumin teemoina ovat</p>
<list><p type="listitem">opetus saamen äidinkielen / ensimmäisen kielen kehittymisen mahdollistajana Ruotsissa, Norjassa ja Suomessa,</p>
<p type="listitem">saamen kielten revitalisaation väylät opetuksessa, hyvät käytännöt eri maissa,</p>
<p type="listitem">opetuksen vahvat ja heikot mallit saamen kielten tulevaisuuden näkökulmasta,</p>
<p type="listitem">saamen kielten etäyhteyksiä hyödyntävä opetus eri maissa,</p>
<p type="listitem">saamenkielisten opettajien koulutus ja kelpoisuusvaatimukset,</p>
<p type="listitem">saamenkielisen oppimateriaaliyhteistyön edellytykset ja</p>
<p type="listitem">saamelaisia koskeva tieto kaikille yhteisessä opetuksessa.</p>
</list><p type="title">Kohderyhmä Suomen, Ruotsin ja Norjan</p>
<list><p type="listitem">opetusministeriöt, saamelaiskäräjät ja opetusviranomaiset,</p>
<p type="listitem">opetuksen ja koulutuksen järjestäjät,</p>
<p type="listitem">koulutuspoliittiset päättäjät,</p>
<p type="listitem">saamelaisopetuksen ja -koulutuksen tutkijat sekä</p>
<p type="listitem">muut asiasta kiinnostuneet.</p>
</list><p>Lisätietoja lokakuun aikana – seuraa Saamelaiskäräjien verkkosivuja www.samediggi.fi ja opetus- ja kulttuuriministeriön tapahtumakalenteria https://minedu.fi/tapahtumat . Konferenssisivusto avataan lokakuussa.</p>
<list><p type="listitem">Gränslös samisk utbildning – nordiskt forum i Enare, Finland den 1 – 2 december 2021</p>
</list><p type="title">Lisätietoja:</p>
<p>Opetusneuvos Anna Mikander, anna.mikander(at)gov.fi , +358 (0) 40 866 8585</p>
<p>Koulutussihteeri Ulla Aikio-Puoskari, ulla.aikio-puoskari(at)samediggi.fi , +358 (0)10 8393 112</p>
</body></document>
