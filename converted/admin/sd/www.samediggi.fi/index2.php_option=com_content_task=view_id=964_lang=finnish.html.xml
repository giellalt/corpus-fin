<document xml:lang="fin" id="no_id"><header><title>Samediggi - Saamelaiskäräjät - Kansainvälinen saamelaisseminaari seurattavissa Internetissä</title><genre code="admin"/><author><unknown/></author><wordcount>271</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=964&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=964_lang=davvi.html"/><parallel_text xml:lang="smn" location="index2.php_option=com_content_task=view_id=964_lang=anaras.html"/><parallel_text xml:lang="sms" location="index2.php_option=com_content_task=view_id=964_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Kansainvälinen saamelaisseminaari seurattavissa Internetissä</p>
<p>Euroopan Neuvosto, saamelaiskäräjät ja ulkoasianministeriö järjestävät seminaarin <span type="quote">”Saamelaiset – kansa, kulttuuri ja kielet ja Euroopan Neuvosto”</span> saamelaiskulttuurikeskus Sajoksessa 28.11.2014.</p>
<p>Seminaari streamataan englanniksi osoitteessa sogku.fi/live . Seminaaria voi myöhemmin seurata myös pohjoissaamenkielisenä ja suomenkielisenä tallenteena. Seminaari alkaa 28.11.2014 kello 9.00 ja päättyy kello 18.45.</p>
<p>Seminaariin osallistuu noin 90 vierasta Euroopan neuvoston eri elimistä, viranomaisia Suomesta, Ruotsista ja Norjasta, saamelaispolitiikkoja Suomesta, Norjasta, Ruotsista ja Venäjältä sekä saamelaisjärjestöjen edustajia ja tutkijoita.</p>
<p>Seminaarin tarkoituksena on lisätä tietoisuutta saamelaisista, edistää suvaitsevaisuutta ja monimuotoisuutta sekä lisätä tietoisuutta Euroopan neuvostosta ja sen elimistä. Seminaari on Euroopan Neuvosto pilottihanke, jossa lisätään Euroopan neuvoston eri valvontaelinten yhteistyötä yhden teeman, tässä tapauksessa saamelaisia koskevien asioiden käsittelyssä. Seminaari on ainutlaatuinen ja antaa viranomaisille, valvontaelimille ja saamelaistoimijoille mahdollisuuksia vuorovaikutukseen ja jakaa hyviä kokemuksia ja käytänteitä ihmisoikeuksien toteuttamiseksi.</p>
<p>Seminaarin aamupäivän ohjelmassa teemoina ovat Euroopan Neuvoston sopimukset ja sopimusten täytäntöönpanon valvonta. Osiossa käsitellään mm. kansallisten vähemmistöjen suojelua koskevan puiteyleissopimuksen ja alueellisia tai vähemmistökieliä koskevan Eurooppalaisen peruskirjan toimeenpanoa sekä Euroopan rasismin ja suvaitsemattomuuden vastaisen komitean (ECRI) työtä.</p>
<p>Aamupäivä jatkuu katsauksella saamelaisten kielellisiin oikeuksiin ja saamen kielen virtuaali- ja etäopetukseen.</p>
<p>Seminaarin iltapäiväohjelma alkaa kello 14.15 pyöreän pöydän keskustelulla saamelaisnaisten roolista muuttuvassa yhteiskunnassa. Iltapäivä jatkuu saamelaisnuorten oikeuksia käsittelevällä osiolla. Saamelaisnuoret Ruotsista, Norjasta ja Suomesta keskustelevat saamelaisnuorten mahdollisuuksista harjoittaa perinteistä elämäntapaa, pienempien saamen kieli- ja kulttuuriryhmien tilannetta ja saamelaiskulttuurin ylläpitämistä kaupungeissa sekä saamelaisten seksuaalivähemmistöjen oikeuksia. Seminaari päättyy pyöreän pöydän keskusteluun saamelaisista mediassa.</p>
<p>Seminaarin aikana kuullaan perinteistä ja modernia saamelaismusiikkia ja seminaariyleisöllä on mahdollisuus tutustua perinteiseen saamen käsityöhön.</p>
<p>Seminaarin ohjelma.</p>
<p>Lisätietoa Euroopan neuvostosta</p>
<p>Vähemmistöpuitesopimuksen temaattiset kommentaarit</p>
<p>Alueellisia ja vähemmistökieliä koskeva sopimus</p>
<p>ECRI</p>
<p>Vähemmistöpuitesopimus (Finlex)</p>
<p>Alueellisia ja vähemmistökieliä koskeva Eurooppalainen peruskirja (Finlex)</p>
<p>Kansainvälisten ihmisoikeuselinten suositukset Suomelle (Saamelaiskäräjät)</p>
</body></document>