<document xml:lang="fin" id="no_id"><header><title>Niina Siivikko aloittaa Saamelaiskäräjien puheenjohtajan avustajana - Samediggi</title><genre code="admin"/><author><unknown/></author><year>2022</year><wordcount>257</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/09/07/niina-siivikko-aloittaa-saamelaiskarajien-puheenjohtajan-avustajana/</origFileName><parallel_text xml:lang="sme" location="niina_siivikko_alggaha_samedikki_sagajodiheaddji_veahkkebargin.html"/><parallel_text xml:lang="smn" location="niina_siivikko_aalgat_samitige_saavajodetteijee_isedeijen.html"/><parallel_text xml:lang="sms" location="niina_siivikko_alttad_saa_mtee_gg_saaggjaa_dteei_vea_kktee_jen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Niina Siivikko aloittaa Saamelaiskäräjien puheenjohtajan avustajana</p>
<p><em type="italic">Saamelaiskäräjien puheenjohtajan avustajana aloittaa Niina Siivikko. Tehtävää aiemmin hoitanut Laura Olsén-Ljetoff on valittu Saamelaiskäräjien elinkeinosihteerin virkaan. </em></p>
<p>Saamelaiskäräjien puheenjohtajan avustajaksi on nimitetty 7.9.2022 alkaen filosofian maisteri Niina Siivikko. Saamelaiskäräjät julisti puheenjohtajan avustajan tehtävän haettavaksi kesäkuussa. Määräaikaan mennessä tehtävään tuli kaksi hakemusta.</p>
<p>Hallintopäällikkö nimitti puheenjohtajan avustajan Saamelaiskäräjien työjärjestyksen 7 b § mukaisesti. Saamelaiskäräjien puheenjohtajan avustajan työtehtäviin kuuluu avustaa puheenjohtajaa hänelle tarkoitetuissa tehtävissä. Avustaja valmistelee ja esittelee tarvittaessa hallituksen, käräjien ja lautakuntien kokouksessa toimialaansa kuuluvia asioita sekä toimeenpanee niiden päätökset.</p>
<p>– Olen alkujaan Ivalosta lähtöisin oleva saamelainen väitöskirjatutkija, vaikkakin viime vuosina ovat erilaiset ihmisoikeuksien parissa olleet työtehtävät vieneet valtaosan ajastani, Siivikko kertoo.</p>
<p>Siivikko on aiemmin toiminut erilaisten projektien koordinoijana muun muassa YK-liitolle, sekä toiminut Terveyden ja hyvinvoinnin laitoksen sekä oikeusministeriön työryhmissä erityisesti sateenkaarinuorten tilanteeseen liittyen. Siivikko on myös Ihmisoikeusliiton johtokunnan jäsen.</p>
<p>– Olen todella iloinen siitä, että pääsen työskentelemään Saamelaiskäräjille! Se on saamelaisena sekä suuri kunnia että etuoikeus, ja olen todella innostunut tästä haasteesta, etenkin, kun en aiemmin ole Saamelaiskäräjillä työskennellyt. Lisäksi olen valtavan kiitollinen siitä, että työn myötä pääsen viettämään enemmän aikaa pohjoisessa perheen ja ystävien luona. Pääsen myös käyttämään saamea, joka Turussa asuessa on jatkuvasti hiipumassa, Siivikko sanoo.</p>
<p>Siivikko toimii puheenjohtajan avustajana toimikauden 2020–2023 loppuun saakka.</p>
<p type="title">Laura Olsén-Ljetoff Saamelaiskäräjien elinkeinosihteeriksi</p>
<p>Puheenjohtajan avustajana aiemmin toiminut Laura Olsén-Ljetoff on aloittanut Saamelaiskäräjien elinkeinosihteerinä 1.8.2022. Saamelaiskäräjien hallitus valitsi Olsén-Ljetoffin elinkeinosihteerin virkaan kokouksessaan 4/2022 (10.5.2022). Määräaikaan mennessä virkaan tuli kolme hakemusta.</p>
<p type="title">Yhteystiedot:</p>
<p>Niina Siivikko Puheenjohtajan avustaja puh. 010 839 3164 / 040 584 0697 niina.siivikko@samediggi.fi</p>
<p>Laura Olsén-Ljetoff Elinkeinosihteeri puh. 010 839 3123 / 040 617 5113 laura.olsen-ljetoff@samediggi.fi</p>
</body></document>
