<document xml:lang="fin" id="no_id"><header><title>Saamelaiskäräjät hakee järjestelmäasiantuntijaa - Samediggi</title><genre code="admin"/><author><unknown/></author><year>2022</year><wordcount>147</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/01/13/saamelaiskarajat-hakee-jarjestelmaasiantuntijaa/</origFileName><parallel_text xml:lang="sme" location="samediggi_ohca_vuogadatassedovdi_-_ohcanaigi_lea_jotkojuvvon.html"/><parallel_text xml:lang="smn" location="samitigge_oca_vuahadahassitobdee.html"/><parallel_text xml:lang="sms" location="saa_mte_gg_aacc_riazldoka_sstoobdi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät hakee järjestelmäasiantuntijaa</p>
<p>Saamelaiskäräjät hakee järjestelmäasiantuntijaa määräaikaiseen kokopäiväiseen työsuhteeseen. Työ alkaa sopimuksen mukaan ja kestää 31.12.2022 saakka. Järjestelmäasiantuntijan tehtävänä on hoitaa mm. Saamelaiskäräjien ja Sajoksen atk-tukipalveluja, sisäverkon ylläpito- ja muutostöitä, käyttöoikeuksien myöntäminen ja hallintatehtäviä (AD, Office 365 ym.), ohjelmistojen ja tietokoneiden asennukset sekä tarpeen mukaan avustaa tapahtumien järjestelyihin kuuluvissa tehtävissä. Työntekijä työskentelee toisen järjestelmäasiantuntijan työparina.</p>
<p>Säädösperusteisena kelpoisuusvaatimuksena on työn edellyttämä soveltuva koulutus, saamen kielen taito (asetus 1727/95) sekä perehtyneisyys vastaaviin tehtäviin. Työn menestyksekäs hoitaminen edellyttää järjestelmällistä työtapaa, kykyä analysoida ja ratkaista ongelmia sekä hyviä asiakaspalvelutaitoja. Riittävä englannin kielen taito katsotaan eduksi. Työssä noudatetaan 2 kuukauden koeaikaa. Palkkaus määräytyy Saamelaiskäräjien palkkausjärjestelmän vaativuustason IV/IV mukaan, peruspalkka 2597,07 euroa/kk, minkä lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät.</p>
<p>Hakemukset todistuksineen tulee toimittaa saamelaiskäräjien sihteeristöön 24.1.2021 mennessä osoitteessa https://www.sympahr.net/public/pq.aspx?0a1ef059</p>
<p>Lisätietoja työstä antaa Pia Ruotsala-Kangasniemi puh. 0407262688. Saamelaiskäräjiin ja saamelaiskulttuurikeskus Sajokseen voi tutustua osoitteissa www.samediggi.fi ja www.sajos.fi</p>
<p>13.12.2021 Saamelaiskäräjät</p>
</body></document>
