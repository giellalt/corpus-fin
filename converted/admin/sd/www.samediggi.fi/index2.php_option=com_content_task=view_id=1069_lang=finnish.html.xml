<document xml:lang="fin" id="no_id"><header><title>Samediggi - Saamelaiskäräjät - Petteri Laitin juhlanäyttelyn avajaisia vietetään torstaina 25.6. Sajoksessa</title><genre code="admin"/><author><unknown/></author><wordcount>160</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1069&amp;lang=finnish</origFileName><parallel_text xml:lang="eng" location="index2.php_option=com_content_task=view_id=1069_lang=english.html"/><parallel_text xml:lang="sme" location="index2.php_option=com_content_task=view_id=1069_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Petteri Laitin juhlanäyttelyn avajaisia vietetään torstaina 25.6. Sajoksessa</p>
<p>Inarin kirkonkylällä sijaitsevassa saamelaiskulttuurikeskus Sajoksessa avataan näyttelytilat saamelaisille taiteilijoille. Ensimmäisen näyttelyn avajaisia vietetään torstaina 25.6.2015, jolloin Petteri Laitin juhlanäyttely avataan yleisölle. Näyttely on esillä Sajoksessa 30.9.2015 saakka.</p>
<p>Avajaispäivä aloitetaan kutsuvieraille tarkoitetulla tilaisuudella klo 17, jonka jälkeen klo 18 ovet avataan yleisölle konsertin merkeissä. Konsertissa esiintyvät arktista folkmusiikkia esittävät Niillas Holmberg &amp; Roope Mäenpää sekä joikaajat Norjan puolelta; Johan Anders Baer ja Iŋgor Ántte Áilu Gaup (Áilloš). Konsertin jälkeen on mahdollisuus päästä tutustumaan näyttelyyn itse taiteilijan opastuksella. Lippuja konserttiin saa ostettua Sajoksen infosta tai verkkokaupasta www.lipputoimisto.fi . Lippujen hinta on 10 e/kpl. Niillas Holmbergin ja Roope Mäenpään musiikissa soivat Saamen luonnon kauneus ja karuus, saamelainen elämänfilosofia ja uskomukset, sekä päällimmäisenä ihmetys länsimaalaisen ihmisen loppumattomasta omistamisen tarpeesta. Norjan puolelta tuleva Baer on perinteisen, soolona esitettävän joiun edustaja ja Gaup on yksi Beaivváš teatterin perustajista sekä kokenut joikaaja.</p>
<p xml:lang="fkv"><em type="italic">Konsertti </em> </p>
<p>Aika: 25.6. klo 18:00</p>
<p>Liput: 10 €/ hlö,</p>
<p xml:lang="smn">Sajos info ja www.lipputoimisto.fi</p>
<p>Järjestäjä: Saamelaiskulttuurikeskus Sajos, Saamelaiskäräjät</p>
</body></document>