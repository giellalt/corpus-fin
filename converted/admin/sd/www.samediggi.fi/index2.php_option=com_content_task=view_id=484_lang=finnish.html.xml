<document xml:lang="fin" id="no_id"><header><title>Samediggi - Saamelaiskäräjät - Antti Heikkuri (2011)</title><genre code="admin"/><author><unknown/></author><wordcount>100</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=484&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=484_lang=davvi.html"/><parallel_text xml:lang="smn" location="index2.php_option=com_content_task=view_id=484_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Antti Heikkuri (2011)</p>
<p>Olen 27-vuotias nuori mies Ivalosta. Olen syntynyt ja asunut koko ikäni Ivalossa. Peruskoulun jälkeen olin lyhyen aikaa töissä Helsingissä, jonka jälkeen palasin takaisin kotiseudulleni. Rakennusalalle menin töihin 18-vuotiaana ja huomasin pitäväni alasta. Useamman vuoden työskenneltyäni päätin kouluttautua kirvesmieheksi. Koulutuksen ohessa rakensin perheellemme, johon kuuluvat avovaimoni Marika ja hänen tyttärensä Milja, talon Keväjärvelle. Vapaa-aikani vietän pääasiassa luonnon helmassa kelkkaillen, veneillen ja kalastaen.</p>
<p>Isäni äiti oli kolttasaamelainen. Saamelaisuus ei ole näkynyt perheemme arjessa, mutta iän myötä minua on alkanut asia kiinnostamaan ja sen vuoksi lähdinkin mukaan saamelaisten asioita hoitamaan.</p>
<p>Tulevaisuudessa toivoisin että harrastuksistani tulisi ammattini vaikka oman yrityksen kautta.</p>
</body></document>