<document xml:lang="fin" id="no_id"><header><title>Meneillään olevat hankkeet - Samediggi</title><genre code="admin"/><author><unknown/></author><year>2020</year><wordcount>173</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/meneillaan-olevat-hankkeet/</origFileName><parallel_text xml:lang="eng" location="ongoing_projects.html"/><parallel_text xml:lang="sme" location="proseavttat.html"/><parallel_text xml:lang="smn" location="joodoost_leijee_haavah.html"/><parallel_text xml:lang="sms" location="jaa_ttmen_aarrai_ha_ngkkoozz.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><span type="quote">Dihtosis-hanke toteuttaa saamelaisaiheisia kouluvierailuja</span></p>
<p>Dihtosis on Saamelaiskäräjien Nuorisoneuvoston ja Nuorten Akatemian yhteishanke, jonka tavoitteena on lisätä valtaväestöön kuuluvien lasten ja nuorten tietoisuutta saamelaisista ja saamelaiskulttuurista. Hankkeen tarkoituksena on toteuttaa saamelaisaiheisia kouluvierailuita sekä innostaa kouluja ympäri Suomen käsittelemään aihetta oppitunneillaan esimerkiksi juhlistamalla vuosittain helmikuussa vietettävää saamelaisten kansallispäivää.</p>
<p>Dihtosis-hanketta rahoittaa Opetus- ja kulttuuriministeriö. Hankeaika: 1.7.2018-30.6.2021.</p>
<p><em type="italic">Lue lisää… </em></p>
<p><span type="quote">Vastuullinen saamelaismatkailu: kävijäohjeistus ja oppimateriaalia matkailualalle saamelaiskulttuurin turvaamiseksi</span></p>
<p>Saamelaismatkailun kävijäohjeistushankkeen tavoitteena on kohentaa saamelaisyhteisön oikeudenmukaisempaa ja tasa-arvoisempaa kohtelua ja parantaa saamelaiskulttuurin ylläpidon, kehittämisen ja sukupolvien välisen siirtämisen mahdollistamista. Hankkeella pyritään edistämään eri etnisten ryhmien välistä tasa-arvoa poistamalla saamelaisten esineellistäminen matkailussa, parantamaan yhdenvertaisuutta kohentamalla positiivista saamelaiskuvaa levittämällä totuudenmukaista tietoa, osallisuutta nostamalla saamelaisten näkemykset esiin, keskinäistä kunnioitusta kiinnittämällä huomiota erilaisiin kulttuurisiin tapoihin ja käytäntöihin ja <em type="italic">Vastuullisen ja eettisesti kestävän saamelaismatkailun toimintaperiaatteet </em>-ohjeistuksen ytimessä olevaa kestävää kehitystä. </p>
<p>Tämä hanke tukee ennen kaikkea vastuullisia toimintatapoja, joilla pyritään kohentamaan ja/tai varmistamaan merkityksellisen elämän turvaaminen myös matkailun ulkopuoliselle paikallisväestölle yhdenvertaisesti alati kasvavan matkailun ja elintilan menetyksen paineissa.</p>
<p>Saamelaiskäräjät on saanut avustusta <em type="italic">opetus- ja kulttuuriministeriöltä </em>saamelaismatkailuhankkeiden toteuttamista varten lähes katkeamatta helmikuusta 2017 alkaen. </p>
<p><em type="italic">Lue lisää… </em></p>
</body></document>
