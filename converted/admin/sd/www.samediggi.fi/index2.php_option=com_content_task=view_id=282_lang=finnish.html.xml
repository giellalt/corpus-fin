<document xml:lang="fin" id="no_id"><header><title>Samediggi - Saamelaiskäräjät - Inarin yläkoulun ´Beaivvi áhkubat´ edustaa saamelaisnuoria Lappeenrannassa</title><genre code="admin"/><author><unknown/></author><wordcount>194</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=282&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=282_lang=davvi.html"/><parallel_text xml:lang="smn" location="index2.php_option=com_content_task=view_id=282_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Inarin yläkoulun ´Beaivvi áhkubat´ edustaa saamelaisnuoria Lappeenrannassa</p>
<p>Inarin yläkoulun teatteriryhmä Beaivvi áhkubat lähtee edustamaan saamelaisnuoria valtakunnalliseen Nuori Kulttuuri –tapahtumaan Lappeenrantaan toukokuussa. Ryhmän värikäs ja taidokkaasti puvustettu ryhmä koostuu 8.-9. luokkia käyvistä nuorista. Esitys Beaivvi bártni soagŋomátki käsittelee päivän pojan kosiomatkaa. Esityksen on ohjannut Petra Biret Magga.</p>
<p>Beaivvi áhkubat –ryhmän esitys (kuvassa) on musiikkiteatteria ja siinä näyttelevät Sunna Valkeapää, Anniina Kitti, Gabriela Satokangas, Rauna Saijets, Maria Saijets, Inger-Elle Suoninen, Mari Guttorm ja Sunna Nousuniemi. Ryhmä valittiin saamelaisnuorten edustajaksi valtakunnalliseen tapahtumaan Vuotsossa 26.3. järjestetyssä saamelaisnuorten taidetapahtumassa. Tapahtuman tuomareina toimivat näyttelijä-toimittaja Irene Länsman ja ilmaisutaidon opiskelija Heli Huovinen.</p>
<p>Saamelaisnuorten taidetapahtumassa palkittiin myös seuraavat teatteriesitykset:</p>
<p>- Karigasniemen koulun saamen luokkien (1-6) Áilegas nuorat –ryhmän esitys Bihcabáhcatmeahcis, jossa tärkeäksi teemaksi nousi luonnon saastuttaminen. Esityksen ohjasi Maarit K. Pieski.</p>
<p>- Kaaresuvannon koulun Buoidagat –ryhmän esitys Gos boagán, gos liidni ?, jossa tärkeitä kysymyksiä olivat ihmisten suhteet, rehellisyys ja anteeksianto. Esityksen ohjasi Anna-Reetta Niemelä.</p>
<p>- Enontekiön yläkoulun Gollegielagat –ryhmän esitys Gollegiella – sámegiella ?!?, jossa käsiteltiin saamen kielen asemaa ja käyttöä palveluissa. Esityksen ohjasivat Anne-Mari Kukkonen ja Berit-Ellen Juuso.</p>
<p>Taidetapahtumassa palkittiin myös Sevettijärven koulun filmiryhmä, joka on valmistanut lyhytelokuvan koltansaamenkielisestä Idols-kilpailusta. Inarinsaamenkielinen 0-1-luokkien oppilaista koostuva ryhmä sai palkinnon taidokkaista inarinsaamenkielisistä animaatioelokuvista.</p>
</body></document>