<document xml:lang="fin" id="no_id"><header><title>Mii mááccuh, mij sääʹmpihttâz, min gávttit, meidän saamenpukumme – virtuaaliset oppitunnit saamelaisten kansallispäivän kunniaksi 8.–10.2.2022 - Samediggi</title><genre code="admin"/><author><unknown/></author><year>2022</year><wordcount>416</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/02/01/mii-maaccuh-mij-saampihttaz-min-gavttit-meidan-saamenpukumme-virtuaaliset-oppitunnit-saamelaisten-kansallispaivan-kunniaksi-8-10-2-2022/</origFileName><parallel_text xml:lang="sme" location="mii_maaccuh_mij_saa_mpihttaz_min_gavttit_-_virtuala_oahppodiimmut_samiid_albmotbeaivvi_gudnin_8_-10_2_2022.html"/><parallel_text xml:lang="smn" location="mii_maaccuh_mij_saa_mpihttaz_min_gavttit_-_virtuaalliih_oppatiijmeh_sammilij_aalmugpeeivi_kunnen_8_-10_2_2022.html"/><parallel_text xml:lang="sms" location="mii_maaccuh_mij_saa_mpihttaz_min_gavttit_meidan_saamenpukumme_-_virtuaal_laz_mattciass_saa_mi_meersazpeei_v_cisttan_8_-10_2_2022.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Mii mááccuh, mij sääʹmpihttâz, min gávttit, meidän saamenpukumme – virtuaaliset oppitunnit saamelaisten kansallispäivän kunniaksi 8.–10.2.2022</p>
<p>Saamen kielten etäyhteyksiä hyödyntävän opetuksen pilottihanke juhlistaa 6.2. vietettävää saamelaisten kansallispäivää ja järjestää virtuaaliset oppitunnit saamenpuvuista 8.–10.2.2022. Oppitunteja on yhteensä kolme, ja niiden aiheina ovat inarinsaamelainen <em type="italic">mááccuh </em>, kolttasaamelainen <em type="italic">sääʹmpihttâz </em>ja pohjoissaamelainen <em type="italic">gákti </em>. Oppituntien tarkoituksena on kasvattaa tietoutta saamelaisista tutustumalla eri alueiden saamenpukuihin. Tunneilla esimerkiksi selviää, mitä osia pukukokonaisuuksiin kuuluu, mitä värejä kussakin puvussa tavallisesti käytetään ja mitä asioita puvun kantajasta voi päätellä pukua lukemalla. </p>
<p>Tunteja pääsee seuraamaan suorana liittymislinkkejä klikkaamalla tai vaihtoehtoisesti katsomalla oppituntien tallenteet. Tallenteiden katseluaika on 10.–24.2. osoitteessa https://www.saamenetaopetus.com/tapahtumat-ja-tallenteet . Tuntien seuraaminen on maksutonta eikä vaadi ennakkoilmoittautumista. Tunneilla on myös mahdollisuus kysyä ja keskustella chatissa.</p>
<p type="title">Aikataulu:</p>
<p><em type="italic">tiistai 8.2. klo 10–11 </em>Gákti – pohjoissaamelainen puku Opettajana Teija Kaartokallio Liittymislinkki </p>
<p><em type="italic">keskiviikko 9.2. klo 10–11 </em>Mááccuh – inarinsaamelainen puku Opettajana Essi Morottaja Liittymislinkki </p>
<p><em type="italic">torstai 10.2. klo 15–16 </em>Sääʹmpihttâz – kolttasaamelainen puku Opettajana Heini Wesslin Liittymislinkki </p>
<p>Oppitunneille ovat tervetulleita kaikki saamelaisesta kansanpuvusta kiinnostuneet. Tunneille voi osallistua kukin oppija itsenäisesti tai koko luokka voi osallistua yhdessä samaan tuokioon yhteiseltä laitteelta. Tunnit ovat suomeksi, mutta tunneilla tutustutaan myös saamenkielisiin puvunnimityksiin.</p>
<p>Tarkemmat ohjeet tunneille osallistumiseksi täällä .</p>
<p><em type="italic">Bures boahtin! Pyeri puáttim! Tiõrv pueʹttem! Tervetuloa! </em></p>
<p type="title">Lisätietoja:</p>
<p>Anni-Sofia Niittyvuopio, hankepäällikkö anni-sofia.niittyvuopio@edu.utsjoki.fi 040 701 2094</p>
<p>Arla Magga, hankekoordinaattori arla.magga@samediggi.fi 040 687 5989</p>
<p><em type="italic">Saamelaisten kansallispäivää vietetään vuosittain helmikuun 6. päivänä. Juhlallisuuksia järjestetään silloin perinteisesti eri puolilla Saamenmaata ja nykyisin myös Saamenmaan ulkopuolella. </em></p>
<p>Voit osallistua saamelaisten kansallispäivään myös seuraavin tavoin:</p>
<list><p type="listitem">Seuraa Kansallismuseon virtuaalitapahtumaa perjantaina 4.2. klo 9.15 alkaen.</p>
<p type="listitem">Seuraa saamelaisten kansallispäivän suoraa verkkolähetystä Sajoksesta sunnuntaina 6.2. klo 16 alkaen.</p>
<p type="listitem">Tutustu Oktavuohta – saamelaistietoa opetukseen -sivustoon. Sivustolta löytyy eri koulu- ja luokka-asteille suunniteltuja, aihepiireittäin jäsenneltyjä osioita ja tehtäviä.</p>
<p type="listitem">Tilaa video-oppitunteja saamelaisaiheiden käsittelyyn koulussa.</p>
<p type="listitem">Tutustu saamelaista kulttuuria käsitteleviin mobiilipeleihin ja harjoituksia sisältävään menetelmäpakkaan Nuorten Akatemian sivulla.</p>
<p type="listitem">Tutustu Sano se saameksi -puhekieliseen fraasisanakirjaan pohjois-, inarin- ja koltansaameksi. Sivustolla myös viisi lyhytdokumenttia, pikaopas saamelaiskulttuuriin, soundboard sekä kaksi kieliaiheista artikkelia.</p>
<p type="listitem">Opettele pohjoissaamea Saamelaisneuvoston IndyLan-kielenoppimissovelluksen avulla. Sovellus ladattavissa Apple Storesta ja Google Playsta .</p>
<p type="listitem">Opettele pohjois-, inarin- tai koltansaamea lapsille suunnatulla Kaupunkiseikkailu-pelillä, joka on yhdistelmä lauta- ja korttipeliä. Peli on ladattavissa Apple Storesta ja Google Playsta .</p>
</list><p type="title">Lisätietoja Saamen kielten etäyhteyksiä hyödyntävän opetuksen pilottihankkeesta:</p>
<p>Hanke on Utsjoen kunnan hallinnoima ja Saamelaiskäräjien koordinoima. Pilottihanketta rahoittaa opetus- ja kulttuuriministeriö. Pilottihankkeen tarkoituksena on parantaa saamelaisopetuksen saavutettavuutta saamelaisten kotiseutualueen ulkopuolella. Hanke antaa kaksi viikkotuntia perusopetusta/lukiokoulutusta täydentävää saamen kielen opetusta etäyhteyksin ympäri Suomen. Tällä hetkellä hankkeen kautta saamen kielten opetusta saa 109 oppilasta ja opiskelijaa. Hanke on saanut jatkorahoituksen 31.8.2023 asti. Lukuvuodelle 2022–2023 ilmoittautuminen avataan jälleen helmikuussa 2022.</p>
<p>https://www.saamenetaopetus.com/</p>
<p>https://www.oktavuohta.com/</p>
</body></document>
