<document xml:lang="fin" id="no_id"><header><title>Saamelaismusiikkikeskus tuotti konserttitallenteen Angelit-yhtyeen kanssa - Samediggi</title><genre code="admin"/><author><unknown/></author><year>2021</year><wordcount>144</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/12/01/saamelaismusiikkikeskus-tuotti-konserttitallenteen-angelit-yhtyeen-kanssa/</origFileName><parallel_text xml:lang="sme" location="samemusihkkaguovddas_buvttadii_konseartabaddema_angelit-joavkkuin.html"/><parallel_text xml:lang="smn" location="saami_muusikkuavdas_pyevtittij_konsertvuarha_angelit-muusikjuavhoin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaismusiikkikeskus tuotti konserttitallenteen Angelit-yhtyeen kanssa</p>
<p><span type="quote">Angelit-yhtyeen konsertti nyt kaikkien katsottavissa 31.1.2021 saakka: https://www.youtube.com/watch?v=TTyAVklAbaY</span></p>
<p>Saamelaismusiikkikeskus tuotti lasten- ja nuortenkonserttitallenteen Angelit-yhtyeen kanssa. Angelit on yksi tunnetuimmista ja pisimmän uran tehneistä saamelaismusiikkiyhtyeistä. Yhtyeen jäsenet ovat Ursula Länsman ja Tuuni Partti sekä kitaristi Eero Nurmela. Nyt tuotettu konserttitallenne on erityinen, koska kokoonpanossa on mukana Ulla Pirttijärvi-Länsman, joka oli alkuperäisjäsen Angelin tytöt -yhtyeessä.</p>
<p>Konserttitallennetta jaetaan kouluille ja päiväkoteihin katsottavaksi maksutta joulukuun ajan. Näin saamelaismusiikkikeskus pyrkii tuomaan saamelaista musiikkia näkyväksi myös koronapandemian aikana, kun livekonsertteja ei voida järjestää.</p>
<p>– Saamelaismusiikkikeskus on perinteisesti järjestänyt koulukonserttikiertueen saamelaisalueen kouluissa vuosittain vaihtuvan artistin kanssa. Covid-19-pandemian vuoksi kiertuetta ei voitu tänä vuonna järjestää, mutta halusimme kuitenkin tarjota saamelaismusiikkielämyksen konserttitallenteen muodossa, kertoo saamelaismusiikkikeskuksen suunnittelija Oula Guttorm.</p>
<p>Konserttitallenne on tuotettu yhteistyössä saamelaiskulttuurikeskus Sajoksen ja saamelaisalueen koulutuskeskuksen medialinjan kanssa.</p>
<p>Konserttitallenteen kesto on noin 45 minuuttia ja sitä voi tiedustella saamelaismusiikkikeskukselta, oula.guttorm(at)samediggi.fi.</p>
<p type="title">Lisätiedot:</p>
<p>Saamelaismusiikkikeskuksen suunnittelija Oula Guttorm oula.guttorm(at)samediggi.fi 0406674545</p>
</body></document>
