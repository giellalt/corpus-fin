<document xml:lang="fin" id="no_id"><header><title>WHO hyväksyi julkilausuman alkuperäiskansojen terveydestä – Saamelaiskäräjät osallistui julkilausuman valmisteluun - Samediggi</title><genre code="admin"/><author><unknown/></author><year>2023</year><wordcount>189</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/05/30/who-hyvaksyi-julkilausuman-alkuperaiskansojen-terveydesta-saamelaiskarajat-osallistui-julkilausuman-valmisteluun/</origFileName><parallel_text xml:lang="eng" location="the_who_has_approved_a_resolution_on_the_health_of_indigenous_peoples_-_the_sami_parliament_participated_in_the_preparation_of_the_resolution.html"/><parallel_text xml:lang="sme" location="who_dohkkehii_loahppaarvalusa_eamialbmogiid_dearvvasvuodas_-_samediggi_oassalasttii_loahppaarvalusa_valmmastallamii.html"/><parallel_text xml:lang="smn" location="who_tuhhiittij_julgastas_algaaalmugij_tiervasvuodast_-_samitigge_uasalistij_julgastas_valmastalman.html"/><parallel_text xml:lang="sms" location="who_priimi_oolmascealkkmoozz_alggmeerai_tiorvasvuodast_-_saa_mte_gg_vuassoodi_oolmascealkkmoozz_valmstoollmo_sse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">WHO hyväksyi julkilausuman alkuperäiskansojen terveydestä – Saamelaiskäräjät osallistui julkilausuman valmisteluun</p>
<p><em type="italic">Maailman terveysjärjestö WHO hyväksyi julkilausuman alkuperäiskansojen terveydestä 76. yleiskokouksessaan Genevessä 30.5.2023. </em><em type="italic">Julkilausuma on WHO:ssa ensimmäinen julkilausuma, joka on hyväksytty alkuperäiskansojen osalta. Saamelaiskäräjät osallistui julkilausuman valmisteluun. </em></p>
<p>Hyväksytyn julkilausuman pohjalta valmistellaan Globaali toimintasuunnitelma (a Global Plan of Action) 79. WHO:n yleiskokoukseen.</p>
<p>– Terveyden edistämisen keskiössä tulee olla alkuperäiskansojen osallisuus päätöksenteossa. Nyt aloitettu työ maailman terveysjärjestössä antaa uudenlaisen mahdollisuuden kiinnittää huomiota YK:n alkuperäiskansajulistuksen toimeenpanemiseen sosiaali- ja terveyspalveluissa, sanoo Saamelaiskäräjien puheenjohtaja Tuomas Aslak Juuso.</p>
<p>Saamelaiskäräjien sosiaali- ja terveyssihteeri osallistuu WHO:n yleiskokoukseen Genevessä 21.-30.5.2023. – On merkittävää, että Saamelaiskäräjillä on ensimmäistä kertaa mahdollisuus osallistua WHO:n yleiskokoukseen osana Suomen delegaatiota, sanoo Saamelaiskäräjien sosiaali- ja terveyssihteeri Anne Länsman-Magga.</p>
<p type="title">Suomen kansallinen puheenvuoro tuki julkilausuman hyväksymistä</p>
<p>Suomi nosti puheenvuorossaan esille omakielisten ja kulttuurinmukaisten palveluiden sekä erityisesti mielenterveyspalveluiden merkityksen. Ilmastonmuutos tulee myös vaikuttamaan saamelaisiin monin eri tavoin.</p>
<p>Suomi myös painotti puheenvuorossaan, että alkuperäiskansat tulee osallistaa päätöksentekoon ja keskusteluun. Suomen puheenvuoron mukaan myös tiedontuotanto tulisi tehdä yhdessä alkuperäiskansojen kanssa.</p>
<list><p type="listitem">Julkilausuma alkuperäiskansojen terveydestä (esitys)</p>
</list><p type="title">Lisätietoja:</p>
<p>Tuomas Aslak Juuso Puheenjohtaja 040 687 3394 tuomas.juuso@samediggi.fi</p>
<p>Anne Länsman-Magga Sosiaali- ja terveyssihteeri 040 182 9998 anne.lansman-magga@samediggi.fi</p>
<p>Inka-Saara Arttijeff Kansainvälisten asioiden sihteeri 050 574 7629 inka.saara.arttijeff@samediggi.fi</p>
</body></document>
