<document xml:lang="fin" id="no_id"><header><title>Saamelaiskäräjät julkaisee painetun version digitaalisesta suomi–koltansaame-sanakirjasta - Samediggi</title><genre code="admin"/><author><unknown/></author><year>2021</year><wordcount>172</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/03/03/saamelaiskarajat-julkaisee-painetun-version-digitaalisesta-suomi-koltansaame-sanakirjasta/</origFileName><parallel_text xml:lang="sme" location="samediggi_almmustahtta_prentejuvvon_versuvnna_digitala_suoma-nuortalasgiela-satnegirjjis.html"/><parallel_text xml:lang="smn" location="samitigge_almostit_teddilum_versio_digitaallas_suoma-nuorttasamikiela-sanikirjeest.html"/><parallel_text xml:lang="sms" location="saa_mte_gg_olmstatt_tioddum_versio_digitaal_laz_laa_dd-saa_m-saa_nnkee_rjest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät julkaisee painetun version digitaalisesta suomi–koltansaame-sanakirjasta</p>
<p>Saamelaiskäräjät ja Giellagas-instituutti julkaisevat painetun suomi–koltansaame-sanakirjan perjantaina <em type="italic">5.3.2021 klo 13.00. </em>Sanakirja on painettu versio Giellagas-instituutin aiemmin julkaisemasta digitaalisesta suomi–koltansaame-sanakirjasta. Kaikille avoin julkaisutilaisuus järjestetään etäyhteyksin Microsoft Teamsin kautta osoitteessa <em type="italic">https://urly.fi/1X2m </em></p>
<p>Tervetuloa seuraamaan tilaisuutta!</p>
<p>Nyt julkaistavassa painetussa sanakirjassa suomi–koltansaame on suomenkielisten hakusanojen määrä yli 20 000. Painettu sanakirja perustuu ensisijaisesti Satu ja Jouni Moshnikoffin alkuperäiseen sanalistaan, mutta mukaan on otettu jonkin verran myöhemminkin lisättyä sanastoa, kun ne on katsottu vakiintuneiksi tai erityisen tarpeellisiksi.</p>
<p>Koltansaamen sanakirjojen toimitustyö on tehty pääosin Opetus- ja kulttuuriministeriön Oulun yliopiston Giellagas-instituutille myöntämän erityisrahoituksen turvin. Toteutus on tehty Oulun yliopiston Giellagas-instituutin, Saamelaiskäräjien ja Helsingin yliopiston yhteistyönä.</p>
<p>Toimituskunnassa olivat Eino Koponen, Miika Lehtinen, Merja Fofonoff ja Raija Lehtola.</p>
<p>Giellagas-instituutin koltansaamen yliopisto-opettaja Miika Lehtinen on toimittanut sanakirjan Tromssan yliopiston saamen kieliteknologian keskuksen, Giellateknon, alustalla elokuussa 2020 julkaistusta digitaalisesta suomi–koltansaame-sanakirjasta.</p>
<p>Saamelaiskäräjien saamen kielen toimisto on huolehtinut painetun sanakirjan julkaisusta.</p>
<p>Painettua sanakirjaa voi tilata Saamelaiskäräjien oppimateriaalien verkkokaupasta https://www.samediggi.fi/tuote/suomi-koltansaame-sanakirja/</p>
<p>Digitaalinen suomi–koltansaame-sanakirja löytyy osoitteesta https://saan.oahpa.no/fin/sms/</p>
<p type="title">Lisätietoja:</p>
<p>Saamelaiskäräjät: Marko Marjomaa, +358 10 839 3183, marko.marjomaa(at)samediggi.fi</p>
<p>Giellagas-instituutti: Miika Lehtinen, +358 50 5692300, miika.lehtinen(at)oulu.fi</p>
</body></document>
