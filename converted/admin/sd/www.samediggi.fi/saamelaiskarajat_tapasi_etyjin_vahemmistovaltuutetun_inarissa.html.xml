<document xml:lang="fin" id="no_id"><header><title>Saamelaiskäräjät tapasi Etyjin vähemmistövaltuutetun Inarissa - Samediggi</title><genre code="admin"/><author><unknown/></author><year>2023</year><wordcount>174</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/02/20/saamelaiskarajat-tapasi-etyjin-vahemmistovaltuutetun-inarissa/</origFileName><parallel_text xml:lang="eng" location="the_sami_parliament_met_the_osce_high_commissioner_on_national_minorities_in_inari_.html"/><parallel_text xml:lang="sme" location="samediggi_deaivvadii_etyj_vehadataittardeaddjiin_anaris_.html"/><parallel_text xml:lang="smn" location="samitigge_teeivai_etyj_ucceeblohovaldalii_anarist_.html"/><parallel_text xml:lang="sms" location="saa_mte_gg_vuei_nnloodi_etyj_minorite_ttvaldduumnii_kkin_aanrest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät tapasi Etyjin vähemmistövaltuutetun Inarissa</p>
<p><em type="italic">Etyjin vähemmistövaltuutettu Kairat Abdrakhmanov vieraili Inarissa 15.-16.2.2023. Vierailun aikana vähemmistövaltuutettu tapasi Saamelaiskäräjien puheenjohtajan Tuomas Aslak Juuson ja toisen varapuheenjohtajan Leo Aikion. Lisäksi Saamelaiskäräjien toimielimistä inarinsaamelaisasiain neuvottelukunta ja nuorisoneuvosto tapasivat vähemmistövaltuutetun. </em></p>
<p>– Kiitän vähemmistövaltuutettua tärkeästä vierailusta. Keskustelimme saamelaisille ajankohtaisista asioista, kuten saamelaiskäräjälain uudistamisen aiheuttamasta yleisestä tilanteesta ja sen tuomista jännitteistä. Lisäksi vähemmistövaltuutettu oli kiinnostunut mm. ilmastonmuutoksen vaikutuksesta saamelaisiin perinteisiin elinkeinoihin ja kulttuuriin, sekä Saamelaiskäräjien mahdollisuuksista vaikuttaa päätöksentekoon, sanoo Saamelaiskäräjien puheenjohtaja Tuomas Aslak Juuso.</p>
<p>Inarin vierailun aikana vähemmistövaltuutettu tapasi myös saamelaisten kotiseutualueen kuntien edustajia, totuus- ja sovintokomission edustajia ja saamelaisjärjestöjä, sekä kuuli saamelaisten perinteisten elinkeinojen ajankohtaisesta tilanteesta.</p>
<p>Tapaamisten lisäksi vähemmistövaltuutettu vieraili Yle Sápmin toimituksessa ja inarinsaamenkielisessä kielipesässä. Lisäksi vähemmistövaltuutettu vieraili varapuheenjohtaja Leo Aikion luona ja tutustui lähemmin poronhoitoon.</p>
<p>Etyjin vähemmistövaltuutettu pyrkii ehkäisemään ja lievittämään jännitteitä, jotka liittyvät kansallisiin vähemmistöihin Etyjin alueella. Työssä korostuu hiljainen diplomatia ja eri osapuolten välisen yhteistyön tukeminen.</p>
<p type="title">Lisätietoja:</p>
<p>Tuomas Aslak Juuso Puheenjohtaja 040 687 3394 tuomas.juuso@samediggi.fi</p>
<p>Leo Aikio II varapuheenjohtaja 040 621 6505 leo.aikio@samediggi.fi</p>
<p>Inka-Saara Arttijeff kansainvälisten asioiden sihteeri 010 839 3198 / 050 574 7629 inka-saara.arttijeff@samediggi.fi</p>
</body></document>
