<document xml:lang="fin" id="no_id"><header><title>Samediggi - Saamelaiskäräjät - Elokuvakeskuksen suunnittelijan sijaisuus haettavana</title><genre code="admin"/><author><unknown/></author><wordcount>155</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=905&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=905_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Elokuvakeskuksen suunnittelijan sijaisuus haettavana</p>
<p>Saamelaiskäräjien yhteydessä toimiva alkuperäiskansojen elokuvakeskus Skábma on alueellinen elokuva- ja audiovisuaalisen alan resurssikeskus, jonka tehtävänä on edistää saamelaisen elokuvakerronnan monimuotoisuutta järjestämällä koulutusta, levittämällä saamelaista elokuvaa sekä kasvattamalla lapsia ja nuoria elokuvakerronnan maailmaan. Elokuvakeskuksen tehtäviin kuuluu lisäksi myös saamelaislasten mediakasvatuksen kehittäminen. Elokuvakeskuksen tehtäviin kuuluu myös saamelaislasten mediakasvatuksen kehittäminen. &#13; Tätä tehtävää varten Saamelaiskäräjät hakee</p>
<p xml:lang="vep"><em type="bold">MÄÄRÄAIKAISTA SUUNNITTELIJAA </em></p>
<p>(sijaisuus).</p>
<p>Työ alkaa heti ja kestää 31.12.2014 saakka. Kelpoisuusvaatimuksena on Saamelaiskäräjistä annetun asetuksen (1727/1995) mukaisesti tehtävän edellyttämä koulutus ja saamen kielen taitoa.</p>
<p>Tehtävän luonteesta johtuen soveltuva korkeakoulututkinto luetaan hakijalle eduksi. Työntekijän palkkaus määräytyy saamelaiskäräjien palkkausjärjestelmän vaativuustason VI/II mukaan (peruspalkka 2540,57 euroa/kk). Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Työntekijän toimipaikka sijaitsee saamelaiskulttuurikeskus Sajoksessa Inarissa.</p>
<p>Hakemukset liitteineen tulee toimittaa saamelaiskäräjien sihteeristöön 22.8.2014 klo 16.00 mennessä osoitteella Sajos, 99870 Inari. Lisätietoja työstä antaa ma. hallintopäällikkö Pia Ruotsala puh. 010 839 3106. Ilmoitus on nähtävissä pohjois-, inarin- ja koltansaamen kielillä osoitteessa www.samediggi.fi</p>
<p>Inarissa 12.8.2014 Saamelaiskäräjät</p>
</body></document>
