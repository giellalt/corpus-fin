<document xml:lang="fin" id="no_id"><header><title>Saamelaiskäräjät ilmoittaa haettavaksi esiselvityshankkeen suunnittelijan määräaikaisen tehtävän - Samediggi</title><genre code="admin"/><author><unknown/></author><year>2022</year><wordcount>155</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/02/01/saamelaiskarajat-ilmoittaa-haettavaksi-esiselvityshankkeen-suunnittelijan-maaraaikaisen-tehtavan/</origFileName><parallel_text xml:lang="sme" location="samediggi_almmuha_ohcan_lahkai_ovdacilgehusproseavtta_planejeaddji_mearreaigasas_barggu.html"/><parallel_text xml:lang="smn" location="samitigge_almoot_uuccamnaal_ovdaselvattemhaava_vuavajeijee_meriaigasii_pargo.html"/><parallel_text xml:lang="sms" location="saa_mte_gg_i_lmmat_ooccamnalla_ouddciolgtosha_ngkkoozz_plaaneei_mie_rraiggsaz_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi esiselvityshankkeen suunnittelijan määräaikaisen tehtävän</p>
<p>Esiselvityshankkeessa selvitetään, millaisin ehdoin ja toimenpitein saamelaisten kulttuuri- ja kielipesätoiminta voidaan siirtää kunnilta ja yhdistyksiltä Saamelaiskäräjien alaisuuteen. Kulttuuri- ja kielipesätoiminta on kielikylpymenetelmällä toteutettavaa saamelaista varhaiskasvatusta. Inarin-, koltan- tai pohjoissaamenkielisiä kulttuuri- ja kielipesäryhmiä toimii tällä hetkellä yhteensä 12. Suunnittelijan tehtävänä on selvittää ja valmistella kielipesätoiminnan hallinnollisen siirron vaatimia toimenpiteitä. Työ alkaa sopimuksen mukaan mahdollisimman pian ja kestää 4 kuukautta.</p>
<p>Kelpoisuusvaatimuksena on tehtävän edellyttämä soveltuva koulutus. Tehtävän menestyksellinen hoitaminen edellyttää laajaa varhaiskasvatusalan tuntemusta, kykyä itsenäiseen selvitystyöhön sekä suunnittelu- ja organisointikykyä. Selvityshankkeesta vastaa saamen kielen toimisto ja esimiehenä toimii kieliturvasihteeri. Tehtävässä noudatetaan kahden kuukauden koeaikaa.</p>
<p>Suunnittelijan palkkaus määräytyy Saamelaiskäräjien palkkausjärjestelmän vaativuustason IV/IV mukaan (peruspalkka 2491,54 e). Peruspalkan lisäksi maksetaan saamelaisalueen lisä 24 % ja työkokemuksen mukaan määräytyvät kokemuslisät. Vapaamuotoiset työhakemukset liitteineen tulee toimittaa Saamelaiskäräjien sihteeristöön 15.2.2019 mennessä osoitteeseen info(at)samediggi.fi Lisätietoja antaa kieliturvasihteeri Anne Kirste Aikio, <em type="italic">anne-kirste.aikio(at)samediggi.fi </em>/ puh. 010 839 3124. Saamelaiskäräjien toimintaan voi tutustua osoitteessa <em type="italic">www.samediggi.fi </em>. </p>
<p>Inarissa 1.2.2019 Saamelaiskäräjät</p>
</body></document>
