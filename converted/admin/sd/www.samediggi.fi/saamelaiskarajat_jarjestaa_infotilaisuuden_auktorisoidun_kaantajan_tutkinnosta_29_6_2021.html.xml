<document xml:lang="fin" id="no_id"><header><title>Saamelaiskäräjät järjestää infotilaisuuden auktorisoidun kääntäjän tutkinnosta 29.6.2021 - Samediggi</title><genre code="admin"/><author><unknown/></author><year>2021</year><wordcount>131</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/06/18/saamelaiskarajat-jarjestaa-infotilaisuuden-auktorisoidun-kaantajan-tutkinnosta-29-6-2021/</origFileName><parallel_text xml:lang="sme" location="samediggi_ordne_infodilalasvuoda_auktoriserejuvvon_jorgaleaddji_dutkosa_birra_29_6_2021.html"/><parallel_text xml:lang="smn" location="samitigge_uarnee_infotilalasvuoda_auktorisistum_jurgaleijee_totkosist_29_6_2021.html"/><parallel_text xml:lang="sms" location="saa_mte_gg_reass_infopoodd_auktorisosttum_jaarglo_tti_tu_tkkoozzast_29_6_2021.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät järjestää infotilaisuuden auktorisoidun kääntäjän tutkinnosta 29.6.2021</p>
<p>Saamelaiskäräjät järjestää infotilaisuuden auktorisoidun kääntäjän tutkinnosta 29.6.2021 klo 14.00-14.45 etäyhteyksin. Tilaisuudessa käydään läpi mikä tutkinto on ja miten siihen voi valmistautua. Tutkintoon ilmoittautuminen on elokuussa 2021. Infotilaisuudessa tutkinnosta ja työllistymismahdollisuuksista kertoo kieliturvasihteeri Anne Kirste Aikio. Infotilaisuus on suunnattu kaikille tutkinnosta kiinnostuneille.</p>
<p>Opetushallituksen hallinnoima auktorisoidun kääntäjän tutkinto järjestetään seuraavan kerran marraskuussa 2021. Auktorisoidun kääntäjän tutkinnon voi suorittaa kaikilla Suomessa puhutuilla saamen kielillä ja se on virallinen todistus kääntäjän ammattitaidosta. Tutkinnon sisällöstä voi lukea tarkemmin opetushallituksen sivuilta: https://www.oph.fi/koulutus_ja_tutkinnot/auktorisoidut_kaantajat . Auktorisoidun kääntäjän tutkinto on myös kelpoisuusvaatimuksena Saamelaiskäräjien kääntäjien virkaan Saamelaiskäräjistä annetun asetuksen mukaisesti.</p>
<p>Saamelaiskäräjät järjestää myöhemmin syksyllä erillisen valmistautumistilaisuuden tutkintoon.</p>
<p><em type="italic">Kaikille avoin infotilaisuus järjestetään etäyhteyksin Microsoft Teamsin kautta osoitteessa </em>: https://urly.fi/25YW </p>
<p><em type="italic">Lisätietoja antaa kieliturvasihteeri Anne Kirste Aikio: </em></p>
<p>anne-kirste.aikio(at)samediggi.fi Mob. +358 40 707 5626 Tel. 010 839 3124</p>
</body></document>
