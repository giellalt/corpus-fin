<document xml:lang="fin" id="no_id"><header><title>Saamenkielinen nuorten tieto- ja neuvontasivusto avautuu - Samediggi</title><genre code="admin"/><author><unknown/></author><year>2019</year><wordcount>195</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/10/21/saamenkielinen-nuorten-tieto-ja-neuvontasivusto-avautuu/</origFileName><parallel_text xml:lang="sme" location="nuoraid_samegielat_diehto-_ja_ravvensiiddut_rahpasit.html"/><parallel_text xml:lang="smn" location="samikielaliih_nuorai_tiatu-_ja_ravvimsiijdoh_lekkaseh.html"/><parallel_text xml:lang="sms" location="saa_mkiollsaz_nuori_teatt-_da_vua_pstos-seiddos_avvan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamenkielinen nuorten tieto- ja neuvontasivusto avautuu</p>
<p>Kolmella saamen kielellä ja suomen kielellä ilmestyvät sivut on tuottanut Saamelaiskäräjien nuorisoneuvosto.</p>
<p><span type="quote">”Iloitsemme, että pääsemme saamen kieliviikon kunniaksi avaamaan uudet sivut. Sivuiltamme löydät muun muassa tietoa nuorisoneuvostosta ja sen toiminnasta, saamelaisnuorten tieto- ja neuvontapalveluita ja videoblogeja. Myöhemmin pääset myös kirjoittelemaan keskustelufoorumille”</span>, kertoo nuorisoneuvoston puheenjohtaja Risten Mustonen.</p>
<p>Sivuston sisällöt on suunnattu erityisesti saamelaisnuorille. Lisäksi sivuilta löytyy tietoa myös yleisesti kaikille esimerkiksi Dihtosis- tietopaketin muodossa. Sivujen teema on yhteisöllisyys. <span type="quote">“Haluamme, että nämä sivut ovat kaikkia saamelaisnuoria varten, missä ikinä he asuvatkaan. Toivotamme saamelaisnuoret tervetulleeksi osallistumaan myös sisällöntuotantoon tekstien, kuvien ja videoiden kautta”</span>, Risten Mustonen kertoo.</p>
<p>Nuorten tieto- ja neuvontatyö on ehkäisevää nuorisotyötä, joka tarjoaa tietoa, ohjausta ja neuvontaa erilaisissa nuorten elämään liittyvissä kysymyksissä ja tilanteissa. Työmuodolla tuetaan nuorten kasvua, itsenäistymistä ja hyvinvointia ja ne perustuvat nuorten tiedon ja tuen tarpeisiin.</p>
<p>Osana sivustoa ovat myös nuorisoneuvoston uudistuneet sivut. Sivustolta pysytyt tutustumaan nuorisoneuvoston toimintaan ja seuraamaan minkälaista toimintaa neuvostolla on nyt ja tulevaisuudessa. Sivusto aukeaa keskiviikkona 23.10. osoitteessa www.nuor.fi .</p>
<p>Tieto- ja neuvontasivustoa kehitetään jatkuvasti. Otamme vastaan sisältöideoita. Jos sinulla on ideoita sivuston sisällöstä, ota yhteyttä hanketyöntekijäämme.</p>
<p>Sivut ovat osa DigiÁrran-hanketta, joka on nuorisoneuvoston ja Aluehallintoviraston yhteistyötä.</p>
<p type="title">Lisätietoja:</p>
<p>Kati Eriksen DigiÁrran-hanke Saamelaiskäräjät kati.eriksen(at)samediggi.fi</p>
</body></document>
