<document xml:lang="fin" id="no_id"><header><title>Saamelaisten totuus- ja sovintokomission jäseneksi 16 esitystä - Samediggi</title><genre code="admin"/><author><unknown/></author><year>2020</year><wordcount>354</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/05/20/saamelaisten-totuus-ja-sovintokomission-jaseneksi-16-esitysta/</origFileName><parallel_text xml:lang="sme" location="samiid_duohtavuoda-_ja_soabadankommisuvnna_lahttun_16_evttohusa.html"/><parallel_text xml:lang="smn" location="sammilij_tuotavuota-_ja_sovadattamkomissio_jesanin_16_iavtuttassad.html"/><parallel_text xml:lang="sms" location="sa_mmlai_tuottvuott-_da_suavadvuottkomissio_vuazzli_zzen_16_e_tkkossad.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaisten totuus- ja sovintokomission jäseneksi 16 esitystä</p>
<p><em type="italic">Saamelaisten totuus- ja sovintokomission jäseneksi eli komissaariksi tuli määräaikaan mennessä yhteensä 16 esitystä, 14 Saamelaiskäräjille ja kaksi Kolttien kyläkokoukselle. Esitettyjä henkilöitä on yhteensä 10. Saamelaiskäräjät ja Kolttien kyläkokous pyysivät esityksiä komission jäseniksi 17. toukokuuta mennessä. Aikaa jatkettiin poikkeustilanteen takia. </em></p>
<p><span type="quote">”Saamelaiskäräjillä jatkovalmistellaan prosessia ja komissaarivalintoja koronatilanne huomioon ottaen. Tällä hetkellä fyysisten kuulemistilaisuuksien ja täysistunnon järjestäminen koronalta suojautumisen kannalta turvallisesti aiheuttaa haasteita, joita ei ole vielä ratkaistu”</span>, kertoo puheenjohtaja Tuomas Aslak Juuso prosessin etenemisestä.</p>
<p>Saamelaiskäräjillä on tarkoituksena järjestää ennen päätöksentekoa kuulemisia esitettyjen komissaarien valinnasta. Saamelaiskäräjien täyskokous tekee lopullisen valinnan kahdesta esitettävästä komissaarista. Kolttien kyläkokoukselle tehdyt esitykset komissaareiksi käsitellään Nellim-Keväjärven ja Näätämön alueiden yhteisessä kolttien kyläkokouksessa, jossa päätetään yhden komissaarin esittämisestä valtioneuvostolle. Prosessin etenemisestä tiedotetaan lisää, kun aikataulu on tarkemmin tiedossa.</p>
<p><span type="quote">”On tärkeää, että saamen kansa pääsee ottamaan kantaa siihen, millaisia ominaisuuksia ja osaamista valittavilta komission jäseniltä odotetaan. Tarkoituksena on valita laajasti yhteisön luottamusta nauttivat henkilöt, jotka pystyvät toimimaan tässä erittäin merkittävässä tehtävässä”</span>, jatkaa I varapuheenjohtaja Anni Koivisto ja toivoo samalla myös valtioneuvoston osalta avoimuutta valintaprosessissa, sillä kaikilta valittavilla henkilöiltä odotetaan laajaa niin saamelaisen kuin suomalaisen yhteiskunnan luottamusta.</p>
<p><span type="quote">“Vaikka Kolttien kyläkokoukselle on esitetty vain yhtä henkilöä, käsittelemme asian sovitusti yhteisessä kyläkokouksessa, johon esitetty henkilö kutsutaan kuultavaksi. Näin taataan avoimuus sekä voidaan todentaa luottamus ja laaja kannatus”</span>, kertoo kolttien luottamusmies Veikko Feodoroff esitysten käsittelemisestä.</p>
<p>Komissiossa tulee olla jäseniä, joilla on erityisosaamista saamelaisten oloista, kielestä ja kulttuurista. Komissiossa on viisi komissaaria, joista kaksi valitaan valtioneuvoston esityksestä, kaksi Saamelaiskäräjien esityksestä ja yksi Kolttien kyläkokouksen esityksestä.</p>
<p>Totuus- ja sovintoprosessin tarkoituksena on tunnistaa ja arvioida historiallista ja nykyistä syrjintää, mukaan lukien valtion sulauttamispolitiikkaa, sekä oikeuksien loukkauksia, selvittää miten nämä vaikuttavat saamelaisiin ja heidän yhteisöönsä nykyisessä tilanteessa ja ehdottaa, miten voitaisiin edistää yhteyttä saamelaisten ja Suomen valtion välillä sekä saamelaisten keskuudessa.</p>
<p type="title">Saamelaisten totuus- ja sovintokomission jäseneksi Saamelaiskäräjille esitetyt henkilöt:</p>
<p><em type="italic">*Irja Jefremoffin nimi poistettu pyynnöstä Saamelaiskäräjille esitetyistä komissaariehdokkaista 29.9.2020. </em></p>
<p type="title">Saamelaisten totuus- ja sovintokomission jäseneksi Kolttien kyläkokoukselle esitetyt henkilöt:</p>
<p>Saamelaisten totuus- ja sovintokomission mandaatti.</p>
<p type="title">Lisätietoja</p>
<p><em type="italic">Saamelaiskäräjät </em>Puheenjohtaja Tuomas Aslak Juuso, +358 40 687 3394, tuomas.juuso(at)samediggi.fi I varapuheenjohtaja Anni Koivisto, +358 40 415 5969, anni.koivisto(at)samediggi.fi </p>
<p><em type="italic">Kolttien kyläkokous </em>Kolttien luottamusmies Veikko Feodoroff, +358 50 396 1297, veikko.feodoroff(at)kolttasaamelaiset.fi </p>
<p><em type="italic">Kuva: Anja Vest </em></p>
</body></document>
