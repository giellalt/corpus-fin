<document xml:lang="fin" id="no_id"><header><title>Saamelaiskäräjät hakee työntekijää saamenkielisen lastenmateriaalin kehittämishankkeeseen - Samediggi</title><genre code="admin"/><author><unknown/></author><year>2018</year><wordcount>171</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/11/01/saamelaiskarajat-hakee-tyontekijaa-saamenkielisen-lastenmateriaalin-kehittamishankkeeseen/</origFileName><parallel_text xml:lang="sme" location="samediggi_ohca_bargi_samegielat_manaidmateriala_ovddidanprosektii.html"/><parallel_text xml:lang="smn" location="samitigge_oca_pargee_samikielalii_parnaimateriaal_ovdedemhaahan.html"/><parallel_text xml:lang="sms" location="saa_mte_gg_oozz_tuajjla_saa_mkiollsaz_paarnaimateriaal_ooudasviikkamha_ngkko_sse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät hakee työntekijää saamenkielisen lastenmateriaalin kehittämishankkeeseen</p>
<p>Saamelaiskäräjillä on käynnistymässä saamenkielisen lastenmateriaalin kehittämishanke. Hankkeen puitteissa on tarkoitus tuottaa alle kouluikäisille suunnattua materiaalia kolmella saamen kielellä saamelaisen varhaiskasvatuksen ja perheiden käyttöön. Painopiste tulee olemaan alle kouluikäisille soveltuvassa digitaalisessa materiaalissa, kuten pelisovellukset ja sähköiset äänikirjat. Tätä kautta pyritään tukemaan varhaiskasvatusyksiköitä ja perheitä saamen kielen ja saamelaiskulttuurin siirtämisessä ja vahvistamisessa, sekä toteuttamaan saamelaislasten yhdenvertaista oikeutta nauttia modernista lastenkulttuurista omalla kielellään ja oman kulttuurinsa pohjalta. Hankkeen mahdollistaa opetus- ja kulttuuriministeriön myöntämä erityisavustus.</p>
<p>Materiaalihankkeeseen haetaan määräaikaista suunnittelijaa vastaamaan hankkeen suunnittelusta, toteutuksesta ja raportoinnista. Työ alkaa sopimuksen mukaan mahdollisimman pian ja kestää 31.8.2019 saakka. Hankkeesta vastaa saamen kielen toimisto ja esimiehenä toimii kieliturvasihteeri. Hankesuunnittelijalta vaaditaan soveltuvaa koulutusta ja saamen kielen taitoa, ja toivotaan saamelaiskulttuurin, materiaalityön ja digitaalisen toimintaympäristön tuntemusta sekä kykyä itsenäiseen suunnittelutyöhön ja toteutukseen yhteistyössä eri toimijoiden kanssa. Yhteistyökumppaneita tulevat olemaan mm. saamelaiskäräjien koulutus- ja oppimteriaalitoimisto ja saamelaisen varhaiskasvatuksen yksiköt. Tässä linkki työpaikkailmoitukseen.</p>
<p>Saamelaiskäräjät pyytää työhakemuksia liitteineen 15.11. mennessä osoitteeseen Saamelaiskäräjien sihteeristö, Sajos, 99870 Inari.</p>
<p><em type="italic">Lisätietoja antaa </em>kieliturvasihteeri Anne Kirste Aikio, anne-kirste.aikio@samediggi.fi / puh. 010 839 3124. </p>
</body></document>
