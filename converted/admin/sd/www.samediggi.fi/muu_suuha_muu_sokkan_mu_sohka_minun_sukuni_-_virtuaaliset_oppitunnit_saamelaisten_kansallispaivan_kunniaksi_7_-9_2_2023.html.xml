<document xml:lang="fin" id="no_id"><header><title>Muu suuhâ, muu sokkân, mu sohka, minun sukuni – virtuaaliset oppitunnit saamelaisten kansallispäivän kunniaksi 7.–9.2.2023 - Samediggi</title><genre code="admin"/><author><unknown/></author><year>2023</year><wordcount>341</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/02/01/muu-suuha-muu-sokkan-mu-sohka-minun-sukuni-virtuaaliset-oppitunnit-saamelaisten-kansallispaivan-kunniaksi-7-9-2-2023/</origFileName><parallel_text xml:lang="sme" location="muu_suuha_muu_sokkan_mu_sohka_minun_sukuni_-_virtualaoahppodiimmutsamiidalbmotbeaivvigudnin7_-9_2_2023.html"/><parallel_text xml:lang="smn" location="muu_suuha_muu_sokkan_mu_sohka_minun_sukuni_-_virtuaalliih_oppatiijmeh_saami_aalmugpeeivi_kunnen7_-9_2_2023.html"/><parallel_text xml:lang="sms" location="muu_suuha_muu_sokkan_mu_sohka_minun_sukuni_-_virtuaal_laz_mattciass_saa_mi_meersazpeei_v_cisttan_7_-9_2_2023.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Muu suuhâ, muu sokkân, mu sohka, minun sukuni – virtuaaliset oppitunnit saamelaisten kansallispäivän kunniaksi 7.–9.2.2023</p>
<p>Saamen kielten etäyhteyksiä hyödyntävän opetuksen pilottihanke juhlistaa 6.2. vietettävää saamelaisten kansallispäivää ja järjestää virtuaaliset oppitunnit 7.–9.2.2023. Oppitunteja on yhteensä kolme, ja niiden aiheena on suku. Oppitunneilla selviää, miten suku ilmenee saamelaisessa perinnemusiikissa, saamenkielisessä sanastossa ja saamenpuvussa.</p>
<p>Oppitunnit on suunnattu eri luokka-asteille, mutta oppitunneille ovat tervetulleita kaikki saamen kielistä ja saamelaisesta kulttuurista kiinnostuneet. Tunneille voi osallistua kukin oppija itsenäisesti tai koko luokka yhdessä samaan tuokioon yhteiseltä laitteelta. Opetus on pääasiassa saameksi (inarin-, koltan- tai pohjoissaamen kieli), tukikielenä on suomi. Tunnit sopivat siis myös saamen kielen oppijoille.</p>
<p>Tunteja pääsee seuraamaan suorana liittymislinkkejä klikkaamalla tai katsomalla oppituntien tallenteet. Tuntien seuraaminen on maksutonta eikä vaadi ennakkoilmoittautumista. Tunneilla on myös mahdollisuus kysyä ja keskustella chatissa. Tallenteiden katseluaika on 10.–24.2. osoitteessa https://www.saamenetaopetus.com/tapahtumat-ja-tallenteet .</p>
<p type="title">Aikataulu:</p>
<p><em type="italic">tiistai 7.2. klo 10.00–10.45 </em>Suku ja leu’ddit koltansaameksi Luokille 3–6 Opettajana Hanna-Maaria Kiprianoff Liittymislinkki </p>
<p><em type="italic">keskiviikko 8.2. klo 10.00–10.45 </em>Suku ja sanasto inarinsaameksi Luokille 0–2 Opettajana Heli Aikio Liittymislinkki </p>
<p><em type="italic">torstai 9.2. klo 10.00–10.45 </em>Suku ja saamenpuku pohjoissaameksi Yläkoululaiset ja toinen aste Opettajana Anne Olli Liittymislinkki </p>
<p><em type="italic">Pyeri </em><em type="italic">puáttim </em><em type="italic">! </em><em type="italic">Tiõrv </em><em type="italic">pueʹttem </em><em type="italic">! </em><em type="italic">Bures </em><em type="italic">boahtin </em><em type="italic">! Tervetuloa! </em></p>
<p type="title">Lisätietoja:</p>
<p>Hanna Helander, hankepäällikkö hanna.helander@edu.utsjoki.fi 040 701 2094</p>
<p>Arla Magga, hankekoordinaattori arla.magga@samediggi.fi 040 687 5989</p>
<p>Saamelaisten kansallispäivää vietetään vuosittain helmikuun 6. päivänä. Juhlallisuuksia järjestetään silloin perinteisesti eri puolilla Saamenmaata ja nykyisin myös Saamenmaan ulkopuolella.</p>
<p type="title">Voit osallistua saamelaisten kansallispäivään myös seuraavin tavoin:</p>
<list><p type="listitem">Tutustu Saamelaiskäräjien monipuoliseen toimintaan Saamelaiskulttuurikeskus Sajoksessa Inarissa avointen ovien päivässä 6.2.</p>
<p type="listitem">Tutustu Oktavuohta – saamelaistietoa opetukseen -sivustoon. Sivustolta löytyy eri koulu- ja luokka-asteille suunniteltuja, aihepiireittäin jäsenneltyjä osioita ja tehtäviä.</p>
<p type="listitem">Tilaa video-oppitunteja saamelaisaiheiden käsittelyyn koulussa.</p>
<p type="listitem">Tutustu saamelaista kulttuuria käsitteleviin mobiilipeleihin ja harjoituksia sisältävään menetelmäpakkaan Nuorten Akatemian sivulla.</p>
<p type="listitem">Tutustu Sano se saameksi -puhekieliseen fraasisanakirjaan pohjois-, inarin- ja koltansaameksi. Sivustolla myös viisi lyhytdokumenttia, pikaopas saamelaiskulttuuriin, soundboard sekä kaksi kieliaiheista artikkelia.</p>
<p type="listitem">Opettele pohjoissaamea Saamelaisneuvoston IndyLan-kielenoppimissovelluksen avulla. Sovellus ladattavissa Apple Storesta ja Google Playsta .</p>
<p type="listitem">Opettele pohjois-, inarin- tai koltansaamea lapsille suunnatulla Kaupunkiseikkailu-pelillä, joka on yhdistelmä lauta- ja korttipeliä. Peli on ladattavissa Apple Storesta ja Google Playsta .</p>
<p type="listitem">Katso Muumilaakso-sarjaa Yle Areenassa pohjoissaameksi , inarinsaameksi tai koltansaameksi .</p>
</list></body></document>
