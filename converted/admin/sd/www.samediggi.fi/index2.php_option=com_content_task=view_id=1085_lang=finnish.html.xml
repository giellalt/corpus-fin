<document xml:lang="fin" id="no_id">
  <header>
    <title>Samediggi - Saamelaiskäräjät - Áile joikaa joka päivä töissä</title>
    <genre code="admin"/>
    <author>
      <unknown/>
    </author>
    <wordcount>223</wordcount>
    <conversion_status type="standard"/>
    <availability>
      <free/>
    </availability>
    <origFileName>http://www.samediggi.fi/index2.php?option=com_content&amp;task=view&amp;id=1085&amp;lang=finnish</origFileName>
    <parallel_text xml:lang="sme" location="index2.php_option=com_content_task=view_id=1085_lang=davvi.html"/>
    <parallel_text xml:lang="smn" location="index2.php_option=com_content_task=view_id=1085_lang=anaras.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Áile joikaa joka päivä töissä</p>
    <p>Áile-Risten Holmberg on kasvanut Utsjoella ja opiskellut nuoriso- ja vapaa-ajanohjaajaksi Rovaniemellä. Vapaa-ajalla Áile urheilee sekä harrastaa musiikkia. Hän laulaa ja joikaa joka päivä myös työssään lastenhoitajana saamenkielisessä päiväkodissa Rovaniemellä. Musiikkivastaavana hän musisoi lasten kanssa paljon ja opettaa samoja lauluja, jotka ovat jääneet mieleen omasta lapsuudesta. -Lapset tykkäävät hirveästi laulaa ja ovat niin taitavia, Áile kertoo ylpeänä.</p>
    <p>Päiväkotiin voi järjestää kaikkea toimintaa mielikuvitusta käyttäen ja saamelaiskulttuurista ammentaen. Galddá z  at-ryhmässä on laulamisen ja joikaamisen lisäksi muun muassa tehty saamenkäsitöitä, heitetty suopunkia ja käyty paljon retkillä. Lapset ovat tehneet myös keppiporot, joilla on leikitty poroerotusta. Kaupungissa voi toisinaan olla vaikeaa ylläpitää saamelaiskulttuuria ja kielitaitoa, kun saamen kieltä ei välttämättä kuule missään. Áile-Ristenin työpaikan arjessa pohjoissaamenkieli kuuluu ja saamelaiskulttuuri näkyy. Nykyään saamelaisia asuu paljon kaupungeissa ja Áilen mielestä saamen kielen tilanne voisi olla Rovaniemellä parempikin.</p>
    <p>Áile osallistui The Voice of Finland –kilpailun karsintoihin, mikä oli vähän pelottava kokemus. Áile haluaisikin saada enemmän varmuutta esiintymiseen. Kokemusta siihen hän sai muun muassa ollessaan artistina mukana legendaarisen Veijo Länsmanin muistokonsertissa. Siellä muisteltiin Veijon elämää ja esitettiin hänen lauluja. Kesäkuussa 2015 järjestetty konsertti Nuorgamin Alakönkään törmällä oli Áilen mielestä lämminhenkinen ja erilainen musiikkitapahtuma. Tulevaisuudessa Áile-Risten haluaisi laulaa enemmänkin julkisesti ja tilaisuuksia siihen varmasti tulee.</p>
    <p>Áile-Risten artistina Veijo Länsmanin muistokonsertissa kesäkuussa 2015.</p>
    <p>Linkkejä:</p>
    <p>https://www.youtube.com/watch?v=hi1Zd0Eu1cg (Áile-Risten: Ráhkisvuođa hávdd´al´)</p>
    <p>http://www.rovaniemi.fi/fi/Palvelut/Lasten-paivahoito/Paivakodit/Keskusta-Ounasjoen-alue/Sahanperan-paivakoti-ja-Saamenkielinen-paivakoti</p>
    <p>http://yle.fi/uutiset/muistokonsertti_nuorena_hukkuneen_saamelaismuusikon_kunniaksi_kesakuussa/7990671</p>
    <p>http://yle.fi/uutiset/hirvasvuopio-laiti_veijo_lansman_muitokonsearttas_ii_leat_imas_ahte_su_lavlagat_leat_bahcan_eallit/8055460</p>
    <p>Teksti ja kuvat: Milla Elmiina Pulska</p>
  </body>
</document>
