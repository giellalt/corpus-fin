<document xml:lang="fin" id="no_id"><header><title>Saamelaiskäräjät ilmoittaa haettavaksi määräaikaisen saamenkielisen varhaiskasvatuksen materiaalityöntekijän tehtävän - Samediggi</title><genre code="admin"/><author><unknown/></author><year>2022</year><wordcount>180</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/03/09/saamelaiskarajat-ilmoittaa-haettavaksi-maaraaikaisen-saamenkielisen-varhaiskasvatuksen-materiaalityontekijan-tehtavan/</origFileName><parallel_text xml:lang="sme" location="samediggi_almmuha_ohcan_lahkai_mearreaigasas_samegielat_arrabajasgeassima_materialabargi_barggu.html"/><parallel_text xml:lang="smn" location="samitigge_almoot_uuccamnaal_meriaigasas_sammilas_arasoddadem_materiaalpargee_pargo.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi määräaikaisen saamenkielisen varhaiskasvatuksen materiaalityöntekijän tehtävän</p>
<p>Työ alkaa sopimuksen mukaan mahdollisimman pian ja kestää 31.12.2022 saakka.</p>
<p>Materiaalityöntekijän tehtävänä on suunnitella ja koordinoida saamelaisen varhaiskasvatuksen materiaalin tuottamista kolmella saamen kielellä sekä tuottaa ja päivittää sisältöjä Kuáti.fi- materiaalipankkiin . Lisäksi tehtävään kuuluu pedagogisen materiaalin suunnittelua, koordinointia ja tuottamista yhteistyössä kielipesäohjaajan kanssa. Materiaalityöntekijä vastaa hankkeen suunnittelusta, toteuttamisesta ja raportoinnista. Hankkeesta vastaa saamen kielen toimisto ja esimiehenä toimii kieliturvasihteeri.</p>
<p>Kelpoisuusvaatimuksena on tehtävän edellyttämä soveltuva koulutus ja saamen kielen taito (asetus 1727/95). Tehtävän menestyksekästä hoitamista edesauttaa saamelaiskulttuurin tuntemus, saamelaisen varhaiskasvatuksen ja pedagogiikan tuntemus, materiaalityön ja digitaalisen toimintaympäristön tuntemus ja kyky itsenäiseen suunnittelutyöhön ja toteutukseen yhteistyössä eri toimijoiden kanssa. Tehtävässä noudatetaan kahden kuukauden koeaikaa.</p>
<p>Suunnittelijan palkkaus määräytyy Saamelaiskäräjien palkkausjärjestelmän vaativuustason IV/III-IV mukaan (peruspalkka 2597,07–2645,46 e). Peruspalkan lisäksi maksetaan saamelaisalueen lisä 24 % ja työkokemuksen mukaan määräytyvät kokemuslisät. Materiaalityöntekijän toimipaikka sijaitsee saamelaiskulttuurikeskus Sajoksessa, ja työn hoitaminen osittain etätyönä on sopimuksen mukaan mahdollista. Vapaamuotoiset työhakemukset liitteineen tulee toimittaa 31.3.2022 klo 16.00 mennessä osoitteeseen https://www.sympahr.net/public/pq.aspx?197430e9</p>
<p>Lisätietoja antaa kieliturvasihteeri Anne Kirste Aikio, anne-kirste.aikio(a)samediggi.fi / puh. 010 839 3124.</p>
<p>Saamelaiskäräjien toimintaan voi tutustua osoitteessa www.samediggi.fi .</p>
<p>Inarissa 7.3.2022 Saamelaiskäräjät</p>
</body></document>
