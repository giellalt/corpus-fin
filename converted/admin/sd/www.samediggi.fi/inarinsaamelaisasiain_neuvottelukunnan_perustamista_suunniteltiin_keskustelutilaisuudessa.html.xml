<document xml:lang="fin" id="no_id"><header><title>Inarinsaamelaisasiain neuvottelukunnan perustamista suunniteltiin keskustelutilaisuudessa - Samediggi</title><genre code="admin"/><author><unknown/></author><year>2018</year><wordcount>153</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/08/24/inarinsaamelaisasiain-neuvottelukunnan-perustamista-suunniteltiin-keskustelutilaisuudessa/</origFileName><parallel_text xml:lang="smn" location="anarasaasij_radadallamkode_vuadudem_vuavajui_savastallamtilalasvuodast.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Inarinsaamelaisasiain neuvottelukunnan perustamista suunniteltiin keskustelutilaisuudessa</p>
<p><em type="italic">Saamelaiskäräjien jäsenille järjestettiin keskustelutilaisuus inarinsaamelaisasiain neuvottelukunnan perustamiseksi. Neuvottelukunnan tehtävänä on edistää inarinsaamelaisyhteisön edustusta ja osallistaa yhteisöä Saamelaiskäräjillä. </em></p>
<p>Saamelaiskäräjät on kirjannut yhdeksi tärkeimmäksi toimenpiteeksi vuonna 2018 aloittaa valmistelut inarinsaamelaisasiain neuvottelukunnan perustamiseksi niin, että sen kokoonpano ja toimenkuva olisi päätetty kehysneuvotteluihin mennessä.</p>
<p>– Tilaisuudessa keskustelimme inarinsaamelaisia koskevista ajankohtaisista asioista ja suunnittelimme neuvottelukunnan toimenkuvaa sekä kokoonpanoa, kertoo keskustelutilaisuuden koolle kutsunut Saamelaiskäräjien I varapuheenjohtaja Heikki Paltto.</p>
<p>Neuvottelukunnan on tarkoitus aloittaa työnsä mahdollisuuksien mukaan jo 2018 tai viimeistään 2019 niin, että se voisi tukea myös totuus- ja sovintoprosessia, pohjoismaisen saamelaissopimuksen käsittelyä sekä muita käynnissä olevia lakihankkeita, jotka koskevat saamelaisia.</p>
<p>Neuvottelukunnan perustaminen etenee seuraavaksi Saamelaiskäräjien hallituksen kokoukseen.</p>
<p><em type="italic">Saamelaiskäräjien jäsenistä tilaisuuteen osallistui Heikki Paltto, Neeta Jääskö, Kari Kyrö, Kirsti Kustula, Jouni Aikio ja Anu Avaskari (kuvassa vasemmalta oikealle). </em></p>
<p><em type="italic">Liitteet </em></p>
<list><p type="listitem">Saamelaiskäräjien toimintasuunnitelma ja talousarvio vuodeksi 2018</p>
</list><p><em type="italic">Lisätietoja: </em></p>
<p>Saamelaiskäräjien I varapuheenjohtaja, Heikki Paltto, puh. 040 756 9075, heikki.paltto(at)samediggi.fi</p>
<p>Puheenjohtajan avustaja Inka Saara Arttijeff, 050 574 7629, inka-saara.arttijeff(at)samediggi.fi</p>
</body></document>
