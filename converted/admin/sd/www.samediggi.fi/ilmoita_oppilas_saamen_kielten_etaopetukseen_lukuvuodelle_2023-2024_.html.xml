<document xml:lang="fin" id="no_id"><header><title>Ilmoita oppilas saamen kielten etäopetukseen lukuvuodelle 2023–2024! - Samediggi</title><genre code="admin"/><author><unknown/></author><year>2023</year><wordcount>288</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/07/ilmoita-oppilas-saamen-kielten-etaopetukseen-lukuvuodelle-2023-2024/</origFileName><parallel_text xml:lang="sme" location="almmut_oahppi_samegielaid_gaiddusoahpahussii_lohkanjahkai_2023-2024_.html"/><parallel_text xml:lang="smn" location="almoot_uappee_samikielai_kaidusmattaattasan_luuhamihan_2023-2024_.html"/><parallel_text xml:lang="sms" location="i_lmmet_skooulnee_kk_saa_mkioli_ougglosmatt_to_sse_lookkamekka_2023-2024_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ilmoita oppilas saamen kielten etäopetukseen lukuvuodelle 2023–2024!</p>
<p>Ilmoita oppilas Saamen kielten etäyhteyksiä hyödyntävän opetuksen pilottihankkeen lukuvuoden 2023–2024 opetukseen 31.3.2023 mennessä. Ilmoittautuminen koskee sekä uusia että hankkeen opetuksessa jatkavia oppilaita. Ilmoita oppilas opetukseen Hellewi-ilmoittautumisjärjestelmässä  .</p>
<p type="title">Mikä opetus ja kenelle?</p>
<p>Etäopetushanke tarjoaa saamen kielen (inarin-, koltan- tai pohjoissaamen) perusopetusta tai lukiokoulutusta täydentävää saamen kielen opetusta 2 vt. Myös esiopetuksen oppilaat voivat osallistua hankkeen opetukseen. Opetus on tarkoitettu saamelaisoppilaille ja -opiskelijoille, jotka asuvat saamelaisten kotiseutualueen kuntien ulkopuolella ja joiden perheen tai suvun kieli on joku Suomessa puhutuista saamen kielistä (inarinsaame, koltansaame tai pohjoissaame). Saamea ei tarvitse osata entuudestaan osallistuakseen opetukseen. Hanke ei tarjoa opetusta aikuisille.</p>
<p type="title">Kuka voi ilmoittaa?</p>
<p>Ilmoittautumisen voi tehdä opetuksen järjestäjä, rehtori tai huoltaja. Kun ilmoittautumisen tekee huoltaja, toivomme huoltajan olevan yhteydessä oppilaan kouluun, ja kertovan oppilaan halukkuudesta ja mahdollisuudesta osallistua saamen kielen etäyhteyksiä hyödyntävään opetukseen.</p>
<p type="title">Ilmoittautumisen jälkeen?</p>
<p>Ilmoittaja saa vahvistusviestin sähköpostiin. Opetukseen osallistumisesta sovitaan oppilaan kotikunnan kanssa ilmoittautumisajan päätyttyä. Tämän jälkeen alkaa opetusryhmien ja saamen opetuksen lukujärjestyksen laadinta yhteistyössä koulujen kanssa. Opetusryhmät muodostetaan jokaiseen saamen kieleen erikseen oppilaiden ikä- ja kielitaso, lukujärjestys sekä koulukuljetukset mahdollisimman hyvin huomioiden. Opetus järjestetään kielissä ja ryhmissä, joissa on vähintään kaksi oppilasta tai opiskelijaa.</p>
<p>Huomioithan, että jotkut kaupungit (mm. Helsinki, Oulu ja Rovaniemi) järjestävät pohjoissaamen kielen opetusta myös lähiopetuksena. Halutessasi opetukseen, ota yhteys oman koulun rehtoriin tai kaupunkisi kouluvirastoon!</p>
<list><p type="listitem">Ilmoita oppilas opetukseen</p>
<p type="listitem">Ilmoittautumisohjeet</p>
</list><p>Saamen kielten lukuvuosikoulutuksia ja eritasoisia lyhytkoulutuksia järjestää Saamelaisalueen koulutuskeskus , joka tarjoaa ainoana ammatillisena oppilaitoksena saamen kielten ja kulttuurin koulutusta Suomessa. Tutustu oppilaitoksen koulutustarjontaan !</p>
<p type="title">Tulevia tapahtumia</p>
<p><em type="italic">Saamen kielten etäopetuksen vanhempainilta ja infotilaisuus etäopetuksesta kiinnostuneille vanhemmille </em></p>
<p>ke 15.3.2023 klo 18.00–19.00</p>
<p>Liittymislinkki: Liity kokoukseen napsauttamalla tästä</p>
<p><em type="italic">Tervetuloa mukaan saamen kielten etäopetukseen! </em></p>
<p type="title">Lisätietoja:</p>
<p>Hanna Helander, hankepäällikkö Utsjoen kunta hanna.helander@edu.utsjoki.fi 040 701 2094</p>
<p>Arla Magga, hankekoordinaattori Saamelaiskäräjät arla.magga@samediggi.fi 040 687 5989</p>
<p>https://www.saamenetaopetus.com/</p>
<p>https://www.samediggi.fi/toiminta/koulutus-ja-oppimateriaali/</p>
</body></document>
