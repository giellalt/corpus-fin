<document xml:lang="fin" id="no_id"><header><title>Saamelaiskäräjät hakee INFOTYÖNTEKIJÄÄ - Samediggi</title><genre code="admin"/><author><unknown/></author><year>2022</year><wordcount>128</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/05/10/saamelaiskarajat-hakee-infotyontekijaa/</origFileName><parallel_text xml:lang="sme" location="samediggi_ohca_infobargi(0).html"/><parallel_text xml:lang="smn" location="samitigge_oca_infopargee(0).html"/><parallel_text xml:lang="sms" location="saa_mte_gg_aacc_infotuajjla.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät hakee INFOTYÖNTEKIJÄÄ</p>
<p>Määräaikaiseen kokopäiväiseen työsuhteeseen 1.6. – 31.8.2021. Sajoksen infotyöntekijän tehtäviin kuuluvat asiakaspalvelu, opastuskierrokset, vahtimestarin tehtävät, kokousten ja tapahtumien järjestelyihin kuuluvat tehtävät sekä ravintolassa avustaminen ja tarvittaessa tilojen puhtaanapito. Säädösperusteisena kelpoisuusvaatimuksena on työn edellyttämä koulutus ja saamen kielen taito (asetus 1727/95). Sujuva englannin kielen taito on ehdoton, muu kielitaito eduksi.</p>
<p>Työn menestyksellistä hoitamista edesauttavat työkokemus asiakaspalvelutehtävistä, oma-aloitteisuus ja joustavuus sekä hyvät vuorovaikutustaidot. Hygienia- ja anniskelupassi katsotaan eduksi. Työssä noudatetaan 1 kuukauden koeaikaa. Työsuhde jatkuu mahdollisesti syksyllä. Palkkaus määräytyy Saamelaiskäräjien palkkausjärjestelmän vaativuustason VI/III mukaan, peruspalkka 1881,00 euroa/kk, minkä lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät.</p>
<p>Hakemukset liitteineen tulee toimittaa osoitteeseen https://www.sympahr.net/public/pq.aspx?1a7dc5db viimeistään 14.5.2021 mennessä.</p>
<p>Lisätietoja työstä antaa markkinointipäällikkö Katariina Guttorm, puh. 010 839 3109. Saamelaiskäräjiin ja saamelaiskulttuurikeskus Sajokseen voi tutustua osoitteissa www.samediggi.fi ja www.sajos.fi</p>
</body></document>
