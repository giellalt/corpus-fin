<document xml:lang="fin" id="no_id"><header><title>Samediggi - Saamelaiskäräjät - Missä on Saamenmaa? – Seminaari ja iltakonsertti Sajoksessa 2.11.2012</title><genre code="admin"/><author><unknown/></author><wordcount>188</wordcount><conversion_status type="standard"/><availability><free/></availability><origFileName>http://www.samediggi.fi/index2.php?option=com_content&amp;task=view&amp;id=641&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=641_lang=davvi.html"/><parallel_text xml:lang="smn" location="index2.php_option=com_content_task=view_id=641_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Missä on Saamenmaa? – Seminaari ja iltakonsertti Sajoksessa 2.11.2012</p>
<p>Kalevalaseura ja Saamelaisarkisto järjestävät Saamelaiskulttuurikeskus Sajoksessa kaikille avoimen seminaarin Missä on Saamenmaa? 2.11.2012 kello: 12.00 alkaen.</p>
<p>Kulttuurintutkimuksen näkökulmasta Saamenmaa on paikkana monimerkityksinen ja muuttuva käsite, jota voi tarkastella useasta näkökulmasta. Seminaarissa eri alojen tutkijat pohtivat paikan käsitettä Saamenmaa esimerkkinään. Saamenmaa voi olla kielessä, joiussa, duodjissa, muistoissa, kuvitelmissa, taideteoksissa tai ihmisissä kaukana maantieteellisestä Saamenmaasta. Seminaarissa julkistetaan Kalevalaseuran 91. vuosikirja Saamenmaa – Kulttuuritieteellisiä näkökulmia (SKS). Teoksessa kartoitetaan saamentutkimuksen nykytilaa tuoreista näkökulmista, joita tarjoavat pääosin uuden sukupolven tutkijat. Seminaariin on vapaa pääsy ja se suomenkielinen.</p>
<p>Seminaarin teema jatkuu Sajoksessa klo 19.00 Saamelaismusiikkikeskuksen ja Kalevalaseuran järjestämässä konsertissa. Konsertissa esiintyvät Ulla Pirttijärvi-Länsman Ulda-yhtyeineen sekä Tiina Aikio ja Annukka Hirvasvuopio-Laiti, joita säestää Heikki Nikula. Konsertissa kuullaan perinteistä ja modernia joikua sekä muuta saamelaismusiikkia. Lisäksi kirjailija, toimittaja ja elokuvantekijä Ima-Aikio Arianaick lausuu konsertin aikana runojaan, joita värittää herkkä valokuvaesitys. Konsertin pääsylipun hinta on 5/8 euroa. Lipunmyynti alkaa Sajoksen infossa tuntia ennen konsertin alkua. Konsertissa on väliaika, jolloin ravintola Galla palvelee konsertin kuulijoita.</p>
<p>Lisätietoja seminaarista:</p>
<p>Ulla Piela</p>
<p>www.kalevalaseura.fi</p>
<p>puh. 040 538 5144</p>
<p>Suvi Kivelä</p>
<p>www.facebook.com/Saamelaisarkisto</p>
<p>puh. 050 562 3676</p>
<p>Lisätietoja konsertista:</p>
<p>Anu Magga</p>
<p>puh. 050 567 2204</p>
</body></document>