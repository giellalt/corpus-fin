<document xml:lang="fin" id="no_id"><header><title>Saamelaiskäräjät julistaa haettavaksi puheenjohtajan avustajan tehtävän - Samediggi</title><genre code="admin"/><author><unknown/></author><year>2022</year><wordcount>155</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/06/29/saamelaiskarajat-julistaa-haettavaksi-puheenjohtajan-avustajan-tehtavan/</origFileName><parallel_text xml:lang="sme" location="samediggi_almmuha_ohcan_lahkai_sagajodiheaddji_veahkkebargi_doaimma.html"/><parallel_text xml:lang="smn" location="samitigge_almoot_uuccamnaal_saavajodetteijee_isedeijee_tooima.html"/><parallel_text xml:lang="sms" location="saa_mte_gg_i_lmmat_ooccamnalla_saaggjaa_dteei_vie_kkteei_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät julistaa haettavaksi puheenjohtajan avustajan tehtävän</p>
<p>Työ alkaa sopimuksen mukaan mahdollisimman pian, ja jatkuu 31.12.2023 saakka.</p>
<p>Saamelaiskäräjien puheenjohtajan avustajan tehtävät määräytyvät Saamelaiskäräjien työjärjestyksen 7 b §. Puheenjohtajan avustajan tehtäviin kuuluu mm. avustaa saamelaiskäräjien puheenjohtajaa tehtävässään; tarvittaessa valmistella ja esitellä hallitukselel ja käräjien kokoukselle toimialaansa kuuluvia asioita; valmistella puheenjohtajan ja hallitonpäällikön erikseen määräämiä tehtäviä sekä avustaa tarvittaessa varapuheenjohtajia.</p>
<p>Kelpoisuusvaatimuksena on soveltuva korkeakoulututkinto. Lisäksi vaaditaan saamen kielen taito (asetus 1727/95). Tehtävän menestyksellinen hoitaminen edellyttää laajaa saamelaiskulttuurin tuntemusta, hyvää hallinnollisten tehtävien tuntemusta, hyvää paineensietokykyä, joustavuutta sekä hyviä organisointi- ja yhteistyötaitoja.</p>
<p>Palkka määräytyy Saamelaiskäräjien palkkausjärjestelmän vaativuustason IV/II mukaan (peruspalkka 2760,63 e/kk). Peruspalkan lisäksi maksetaan saamelaisalueen lisä 24 % ja työkokemuksen mukaan määräytyvät kokemuslisät. Työssä noudatetaan 6 kk koeaikaa.</p>
<p>Työhakemus liitteineen tulee toimittaa Suomen Saamelaiskäräjille 31.7.2022 mennessä osoitteessa: https://www.sympahr.net/public/pq.aspx?7bdd0b83</p>
<p>Lisätietoja työstä antaa puheenjohtaja Tuomas Aslak Juuso tuomas.juuso(at)samediggi.fi, puh. 040 687 3394 ja hallintopäällikkö Pia Ruotsala-Kangasniemi, pia.ruotsala(at)samediggi.fi, puh. +358 40 726 2688.</p>
<p>Saamelaiskäräjien toimintaan voi tutustua osoitteessa www.samediggi.fi</p>
<p>Inarissa 29.6.2022 Saamelaiskäräjät</p>
</body></document>
