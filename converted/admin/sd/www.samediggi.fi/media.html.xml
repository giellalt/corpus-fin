<document xml:lang="fin" id="no_id"><header><title>Media - Samediggi</title><genre code="admin"/><author><unknown/></author><year>2022</year><wordcount>269</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/media/</origFileName><parallel_text xml:lang="eng" location="media.html"/><parallel_text xml:lang="sme" location="media.html"/><parallel_text xml:lang="smn" location="media.html"/><parallel_text xml:lang="sms" location="media.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Media</p>
<p>Saamelaiskäräjien kaikki täyskokoukset live striimataan. Tämän lisäksi myös erinäisiä tapahtumia pystyy seuraamaan striimin kautta.</p>
<p type="title">Kuvat</p>
<p>Saamelaiskäräjien Flickr-tililtä löydät kuvia mm. Saamelaiskäräjien toiminnasta, jäsenistä ja tapahtumista. Kuvia voi käyttää tiedonvälitystä palveleviin tarkoituksiin hyviä tapoja noudattaen. Merkitsethän kuvan lähteen ja kuvaajan nimen, jos kuvaaja on mainittu.</p>
<p type="title">Saamelaiskäräjien kuvien käyttöehdot</p>
<p>Saamelaiskäräjien kuvia saa käyttää uutisia ja muuta tiedonvälitystä palvelevissa tarkoituksissa. Kuvien käyttö on maksutonta. Saamelaiskäräjien kuvia ei saa käyttää mainontaan ja markkinointiin. Samoin kiellettyä on niiden käyttö ansiotarkoituksissa kuten paidoissa tai mukeissa. Kuvia ei saa arkistoida eikä luovuttaa kolmansille osapuolille. Kuvan lähde on ilmoitettava hyvän tavan mukaisesti.</p>
<p>Kuvien kaikissa käyttötarkoituksissa on huomioitava kuvassa olevat henkilöt ja tarvittaessa hankittava heidän suostumuksensa kuvan käyttöön. Saamelaiskäräjien kuvia ei saa käyttää hyvän tavan vastaisesti. Tällä tarkoitetaan kuvien käyttöä esimerkiksi sellaisessa yhteydessä, joka on omiaan halventamaan kuvassa olevan henkilön tai valokuvaajan arvoa. Kuvien sisältöä ei saa muunnella.</p>
<p type="title">Käyttöehtojen lisäselvennyksiä</p>
<p>Kuvan käyttäjän ei tarvitse erikseen hankkia kuvaajan lupaa, koska Saamelaiskäräjät on hankkinut kuvia laajoin käyttöoikeuksin. Sen sijaan käyttöoikeus ei kata mitään muita lupia, joita kuvan käyttö sisältönsä tai kohteensa perusteella mahdollisesti edellyttää. Tarvittavia lupia voivat olla kuvissa olevien henkilöiden suostumuksen hankkiminen kuvan käyttöön uudessa käyttöyhteydessä. Jos kuvassa on tekijänoikeudellisesti suojattuja teoksia tai tavaramerkkejä, kuvan käyttö voi edellyttää kyseisten oikeuksien haltijoiden lupaa.</p>
<p>Jos käyttäjä laiminlyö edellä olevien tarvittavien lupien hankkimisen ja käyttö loukkaa kolmansien immateriaalioikeuksia (tekijänoikeuksia, tavaramerkkioikeuksia) tai muita oikeuksia (esim. kuvassa olevan henkilön oikeuksia määrätä kuvansa käytöstä), käyttäjä vastaa tällaisen loukkaavan käytön johdosta Saamelaiskäräjille syntyvistä vahingoista ja kustannuksista. Lähtökohtana on, että käyttäjä vastaa suoraa kolmansille aiheutuvasta vahingosta.</p>
<p><em type="italic">Käyttöehtojen pohjana on käytetty eduskunnan kanslian kuvien käyttöehtoja. </em></p>
<p type="title">Yhteystiedot</p>
<p>Viestintäsihteeri <em type="italic">Johanna Alatorvinen </em>johanna.alatorvinen(at)samediggi.fi +358 (0)10 8393140, +358 (0)40 663 4493 </p>
</body></document>
