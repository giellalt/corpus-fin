<document xml:lang="fin" id="no_id"><header><title>Saamelaiskäräjien varautuminen koronavirustilanteeseen - Samediggi</title><genre code="admin"/><author><unknown/></author><year>2020</year><wordcount>403</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/03/16/saamelaiskarajien-varautuminen-koronavirustilanteeseen/</origFileName><parallel_text xml:lang="sme" location="samedikki_rahkkaneapmi_koronavirusdillai.html"/><parallel_text xml:lang="smn" location="samitige_varriidattam_koronavirustilan.html"/><parallel_text xml:lang="sms" location="saa_mtee_gg_va_rrjoottmos_koronavirusvuakka.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjien varautuminen koronavirustilanteeseen</p>
<p>Tälle sivulle päivitetään Saamelaiskäräjiin liittyvää tietoa koronavirustilanteesta.</p>
<p><em type="italic">5.5. </em></p>
<p>Poikkeusolojen valmiusryhmä kokoontuu 12.5.2020.</p>
<p><em type="italic">17.4. </em></p>
<p>Saamelaiskäräjien hallitus kokoontuu etäyhteyksin</p>
<p>Saamelaiskulttuurikeskus Sajos on ollut suljettuna 16. maaliskuuta lähtien. Hallitus päätti pitää Sajoksen suljettuna toukokuun loppuun saakka.</p>
<p><em type="italic">16.4. </em></p>
<p>Saamelaisnuorten taidetapahtumaa juhlistetaan perjantaina 17.4. verkossa.</p>
<p>Nyt voi katsoa live-lähetyksen. Alkaa kohdasta 2:20</p>
<p><em type="italic">24.3. </em></p>
<p>Saamelaiskäräjät kokoaa tälle sivulle julkaistuja ohjeistuksia ja tiedotteita koronaviruksesta saamen kielillä. Oletko sinä huomannut muita saamenkielisiä ohjeita tai oletko viestinyt saameksi koronavirustilanteesta? Lähetä vinkki osoitteeseen: tiedotus(at)samediggi.fi</p>
<p><em type="italic">23.3. </em></p>
<p>Saamelaiskäräjät vetoaa pääministeriin Suomen sisäisen liikkumisen rajoittamiseksi, jotta koronaviruksen leviämistä saadaan hidastettua ja riskiryhmiä suojattua.</p>
<p><em type="italic">20.3. </em></p>
<p>Saamelaiskäräjien huhtikuun täyskokous ja vaalikauden 2020-2023 avajaistilaisuus siirretään myöhemmin päätettävään ajankohtaan koronavirustilanteen vuoksi.</p>
<p>Saamelaiskäräjien hallitus käsitteli kokouksessaan 19. maaliskuuta Saamelaiskäräjien varautumista koronavirustilanteeseen (COVID-19) ja päätti tarkemmista toimenpiteistä .</p>
<p>Saamelaiskäräjille perustetaan poikkeusolojen valmiusryhmä, joka antaa tarvittaessa täydentäviä tai muita ohjeita tilanteeseen. Valmiusryhmää johtaa puheenjohtaja ja esittelijänä toimii hallintopäällikkö. Valmiusryhmän muita jäseniä ovat I ja II varapuheenjohtaja sekä lakimiessihteeri.</p>
<p>Saamelaiskäräjät käyttää etätyötä toistaiseksi pääasiallisena työskentelymuotona, eikä virkamatkoja tehdä poikkeustilan aikana. Saamelaiskäräjien järjestämät seminaarit, tilaisuudet ja tapahtumat perutaan toukokuun loppuun saakka ja kokouksiin osallistutaan etäyhteyksin. Saamelaiskäräjät viestii tilanteesta ja sen muutoksista aktiivisesti henkilöstölle.</p>
<p>Saamelaiskäräjien hallitus on käynyt Suomen hallituksen 16.3.2020 antamat linjaukset läpi ja antanut seuraavat Saamelaiskäräjien toimintaa koskevat ohjeet . Saamelaiskäräjien hallitus seuraa tilannetta ja kokoontuu tarpeen mukaan päättämään jatkotoimenpiteistä.</p>
<p><em type="italic">17.3. </em></p>
<p>Saamelaiskäräjät suosittelee saamenkielisiä digiaineistoja kotiopetukseen.</p>
<p>Saamelaiskäräjien työntekijät työskentelevät etätyössä ja vastaavat tiedusteluihin sähköpostitse ja puhelimitse. Yhteystietomme löydät nettisivuilta: https://www.samediggi.fi/yhteystiedot-yhdella-sivulla/</p>
<p><em type="italic">Saamelaiskulttuurikeskus Sajos </em>on toistaiseksi suljettu. </p>
<p><em type="italic">16.3. </em></p>
<p>Saamelaiskäräjät on varautunut koronavirustilanteeseen (COVID-19) rajoittamalla vieraiden ja ulkopuolisten pääsyä toimistotiloihin Sajoksessa, Utsjoella ja Hetassa. Ainoastaan Saamelaiskäräjien henkilökunta ja luottamushenkilöt pääsevät kulkemaan toimistotiloissa.</p>
<p>Saamelaiskäräjien hallitus käsittelee 19.3. Saamelaiskäräjien varautumista koronavirustilanteeseen ja päättää tarkemmista toimista.</p>
<p><em type="italic">Saamelaiskäräjien henkilökuntaa </em>on ohjeistettu osallistumaan kokouksiin vain etäyhteyksin. Työnantaja on ohjeistanut, että flunssaisena ei saa tulla työpaikalle, eikä myöskään, jos joku perheenjäsenistä on sairas, vaikka itse olisi oireeton. Saamelaiskäräjien työntekijät työskentelevät tällä hetkellä pääsääntöisesti etätyössä. </p>
<p>Saamelaiskäräjät seuraa Suomen hallituksen suosituksia, eikä harrastetoimintaa järjestetä Sajoksessa tai muualla Saamelaiskäräjien toimesta. Kaikki sovitut tapaamiset, vierailut ja koulutustilaisuudet on peruttu tai siirretty tulevaisuuteen.</p>
<p><em type="italic">Saamelaiskulttuurikeskus Sajoksen </em>info ja ravintola Čaiju ovat suljettuna 16.-20.3. Sajoksen opastetut kierrokset on keskeytetty toistaiseksi, eikä Sajoksessa järjestetä elokuvatapahtumia tms. </p>
<p>Saamelaiskäräjien koulutus- ja oppimateriaalitoimisto on ilmoittanut , että Saamelaisnuorten taidetapahtuma on päätetty perua koronaviruksen leviämisen estämiseksi. Kaksipäiväinen tapahtuma olisi järjestetty Inarissa Sajoksessa ja Riutulassa Vasatokassa 15.-16.4.</p>
<p>Lisätietoa työterveyslaitoksen sivulla: https://www.ttl.fi/toimintaohje-tyontekijoille-wuhanin-koronaviruksen-tartunnan-ehkaisyyn/</p>
<p>sekä THL sivuilla: https://thl.fi/fi/ajankohtaista/tiedotteet-ja-uutiset</p>
<p type="title">Lisätietoja:</p>
<p>Hallintopäällikkö Pia Ruotsala-Kangasniemi puh. 040 726 2688, pia.ruotsala(at)samediggi.fi Puheenjohtaja Tuomas Aslak Juuso puh. 040 1871 331, tuomas.juuso(at)samediggi.fi</p>
</body></document>
