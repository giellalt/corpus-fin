<document xml:lang="fin" id="no_id"><header><title>Samediggi - Saamelaiskäräjät - Saamelaiskäräjien nuorisoneuvoston Oahppoofelaš -hanke</title><genre code="admin"/><author><unknown/></author><wordcount>109</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1192&amp;lang=finnish</origFileName><parallel_text xml:lang="eng" location="index2.php_option=com_content_task=view_id=1192_lang=english.html"/><parallel_text xml:lang="sme" location="index2.php_option=com_content_task=view_id=1192_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Saamelaiskäräjien nuorisoneuvoston Oahppoofelaš -hanke</p>
<p>Saamelaiskäräjien nuorisoneuvoston Oahppoofelaš -hankkeen Suomen saamelaisten kotiseutualueen tulevaisuuden työllisyysnäkymiä kartoittavan selvityksen tekeminen on alkanut. Hankkeen tarkoituksena on selvittää kokonaisvaltaisesti, millä aloilla on nyt ja tulevaisuudessa työpaikkoja saamelaisten kotiseutualueella. Tämän lisäksi pohditaan, millä aloilla saamenkielisellä työvoimalla on tulevaisuudessa töitä sekä minkälaisia töitä voi tehdä täysin etänä.</p>
<p>Selvitys toteutetaan sähköisen kyselylomakkeen ja haastattelujen avulla ja selvityksen pohjalta laaditaan nuorille suunnattu Oahppoofelaš-vihko. Vihko tarjoaa nuorille tietoa, jonka avulla he voivat halutessaan lähteä kouluttautumaan aloille, joille on todennäköistä työllistyä nyt ja tulevaisuudessa saamelaisten kotiseutualueella. Tulemme olemaan piakkoin yhteydessä saamelaisalueen työnantajiin Oahppoofelaš-hankeen selvitykseen liittyen ja kiitämme kaikkia yhteistyöstä.</p>
<p>Lisätietoja hankkeesta: Laura Olsén, projektityöntekijä, Nuorisoneuvosto, laura.olsen(at)samediggi.fi, puh. +358 40 642 7662.</p>
</body></document>