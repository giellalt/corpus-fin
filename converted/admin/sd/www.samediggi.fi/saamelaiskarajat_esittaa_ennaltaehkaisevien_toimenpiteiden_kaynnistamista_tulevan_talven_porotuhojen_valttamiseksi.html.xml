<document xml:lang="fin" id="no_id"><header><title>Saamelaiskäräjät esittää ennaltaehkäisevien toimenpiteiden käynnistämistä tulevan talven porotuhojen välttämiseksi - Samediggi</title><genre code="admin"/><author><unknown/></author><year>2021</year><wordcount>235</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/11/19/saamelaiskarajat-esittaa-ennaltaehkaisevien-toimenpiteiden-kaynnistamista-tulevan-talven-porotuhojen-valttamiseksi/</origFileName><parallel_text xml:lang="sme" location="samediggi_evttoha_ovddalgihtii_eastadeaddji_doaimmaid_alggaheami_boahtte_dalvvi_boazovahagiid_vealtama_varas.html"/><parallel_text xml:lang="smn" location="samitigge_iavtut_muuneeld_estee_tooimai_algattem_puattee_taalvi_puasuihiavu_velttim_varas.html"/><parallel_text xml:lang="sms" location="saa_mte_gg_e_tkkad_ooudbea_lnn_coggi_taaimi_alttummuz_puo_tti_taa_lv_puazzskaadai_vea_lttummsen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät esittää ennaltaehkäisevien toimenpiteiden käynnistämistä tulevan talven porotuhojen välttämiseksi</p>
<p><em type="italic">Saamelaiskäräjät esitti 18.11.2021 maa- ja metsätalousministeriölle ennaltaehkäisevien toimenpiteiden pikaista suunnittelua ja käynnistämistä, jotta tulevan talven porotuhot voidaan välttää. </em></p>
<p>– Olemme huolissamme siitä, että talven 2019-2020 kaltaiset poikkeukselliset olosuhteet koittavat uudelleen tämän talven aikana. Tästä on viitteitä saamelaisten kotiseutualueella. Monissa paikoissa on kova kantohanki jo tähän aikaan vuodesta, sää vaihtelee nopeasti plussakeleistä kireisiin pakkasiin, ja porot ovat lähteneet vaeltamaan rauhattomasti, sanoo Saamelaiskäräjien puheenjohtaja Tuomas Aslak Juuso.</p>
<p>Talven 2019-2020 poikkeuksellisten olosuhteiden vuoksi aiheutuneista porotuhoista ei ole maksettu vielä korvauksia poronhoitajille. Syksyn 2019 ja talven 2019-2020 sää- ja lumiolosuhteet olivat Luonnonvarakeskuksen selvityksen mukaan täysin poikkeukselliset ja poronhoidolle erityisen vaikeat .</p>
<p>– Tilanteesta tekee erityisen vaikean se, että osassa paliskunnista poronhoitajat eivät ole päässeet poikkeustalven jälkeen myymään lainkaan poroja, jolloin myöskään tuloja ei ole ollut. Pahiten kärsineet paliskunnat ovat tällä hetkellä taloudellisessa hätätilassa, eikä hätäruokinnalle ole välttämättä resursseja eteenkään, kun talven 2019-2020 korvauksia ei ole vieläkään maksettu, sanoo Saamelaiskäräjien II varapuheenjohtaja Leo Aikio.</p>
<p>Saamelaiskäräjät esittää, että ministeriö alkaa pikaisella aikataululla valmistella ja toteuttaa ennaltaehkäiseviä toimenpiteitä porotuhojen välttämiseksi. Toimenpiteistä tulee neuvotella Saamelaiskäräjien kanssa. Poikkeukselliset olot on tärkeää tunnistaa nopeasti, jotta poronhoidolle pystytään osoittamaan ennakoivaa tukea.</p>
<p>– Nyt ei ole varaa jäädä odottamaan tuhojen tapahtumista ja vuosia viipyviä korvauksia, vaan tilanteeseen tulee puuttua ennakollisesti, toteaa puheenjohtaja Tuomas Aslak Juuso.</p>
<p>L ue Saamelaiskäräjien esitys täältä .</p>
<p type="title">Lisätietoja:</p>
<p>Tuomas Aslak Juuso Puheenjohtaja 040 687 3394 tuomas.juuso@samediggi.fi</p>
<p>Leo Aikio II varapuheenjohtaja 040 621 6505 leo.aikio@samediggi.fi</p>
</body></document>
