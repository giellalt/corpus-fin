<document xml:lang="fin" id="no_id"><header><title>Samediggi - Saamelaiskäräjät - Ijahis idja rikkoi kävijäennätyksensä sateisesta säästä huolimatta</title><genre code="admin"/><author><unknown/></author><wordcount>144</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=907&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=907_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ijahis idja rikkoi kävijäennätyksensä sateisesta säästä huolimatta</p>
<p>Inarissa 15-17.8.2014 järjestetty Ijahis idja – alkuperäiskansojen musiikkitapahtuma rikkoi jälleen kävijäennätyksensä.</p>
<p>Yhdettätoista kertaa järjestettyyn tapahtumaan osallistui kahden päivän aikana yhteensä lähes 2900 kävijää. Perjantaina järjestetyn lasten- ja nuortenpäivän eri työpajoihin osallistui yli 270 lasta ja nuorta ympäri saamenmaata, joka on enemmän kuin koskaan aiemmin. Lasten- ja nuortenpäivän Ijahis ija násttážat -konsertissa oli parhaimmillaan lähes 400 kuulijaa.</p>
<p>Tapahtuman pääkonserttiin lauantai-iltana myytiin sateisesta säästä huolimatta reilut 1200 lippua, joka on lähes kolmesataa lippua enemmän kuin edellisenä vuonna. Ijahis idjan pääkonserttia oli myös mahdollista seurata suorana Saamelaisalueen koulutuskeskuksen medianlinjan toteuttaman live stream -lähetyksen kautta, jota keräsin ruudun ääreen parhaimmillaan noin 1500 katsojaa ympäri maailmaa. Tapahtumassa esiintyivät tänä vuonna mm. maailman tunnetuimmaksi saamelaiseksi kutsuttu Mari Boine, karasjoelta saapunut Felgen Orkester, Tsukotkalainen rokkibändi Gubernator sekä Tuupa Houseband useiden saamelaisartistien kera.</p>
<p>Pressikuvia, tiedotteita ja lisätietoja tapahtumasta löytyy Ijahis idjan omilta nettisivuilta osoitteesta: www.ijahisidja.fi</p>
</body></document>
