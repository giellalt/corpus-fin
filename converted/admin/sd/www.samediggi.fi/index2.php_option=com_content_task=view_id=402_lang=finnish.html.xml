<document xml:lang="fin" id="no_id"><header><title>Samediggi - Saamelaiskäräjät - Kulttuuriprojektit</title><genre code="admin"/><author><unknown/></author><wordcount>206</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=402&amp;lang=finnish.html</origFileName><parallel_text xml:lang="eng" location="index2.php_option=com_content_task=view_id=402_lang=english.html"/><parallel_text xml:lang="sme" location="index2.php_option=com_content_task=view_id=402_lang=davvi.html"/><parallel_text xml:lang="smn" location="index2.php_option=com_content_task=view_id=402_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Kulttuuriprojektit</p>
<p><em type="italic">SAAMELAISMUSIIKKIKESKUS </em></p>
<p>Saamelaismusiikki on merkittävässä asemassa saamelaiskulttuurikeskus Sajoksessa. Saamelaismusiikkikeskus koordinoi ja organisoi saamelaismusiikin opetusta kouluihin ja kehittää saamelaismusiikin opetussuunnitelmia. Saamelaismusiikkikeskus toimi yhteistyössä mm. Saamelaisalueen koulutuskeskuksen kanssa. Saamelaismusiikkikeskuksen</p>
<p>ideana on lisäksi edistää uutta kulttuuriyrittäjyyttä mm. tarjoamalla mahdollisuuksia saamelaismusiikin äänitykselle ja tallentamiselle, tarjoamalla saamelaisille artisteille esiintymismahdollisuuksia, tekemällä saamelaista musiikkia tunnetuksi ja säilyttämällä perinteistä musiikkia.</p>
<p><em type="italic">ALKUPERÄISKANSOJEN ELOKUVAKESKUS </em></p>
<p>Alkuperäiskansojen elokuvakeskus, Skábman tarkoituksena on tukea saamen kieltä ja kulttuuria sekä antaa saamelaisten ja muiden alkuperäiskansojen oman äänen ja kuvan näkyä ja kuulua eri puolella maailmaa. Toiminnan tavoitteena on nostaa saamelais- ja alkuperäiskansojen oma elokuva- ja televisiotuotanto sellaiselle tasolle, että se pystyy tarjoamaan työtä ja toimeentulo- mahdollisuuksia alueen nuorille ihmisille. Keskuksen tehtäviä on saamelaisten elokuva-, tv- ja mediayritysten tukeminen, saamelaiselokuvien ja tv-ohjelmien tuottaminen, koulutuksen suunnittelu, saamelaiselokuvien markkinointi, alueen markkinointi, alkuperäiskansojen elokuva-arkisto ja tietopankkina oleminen sekä Skábmagovat -elokuvajuhlien järjestäminen.</p>
<p><em type="italic">SAAMELAINEN LASTENKULTTUURIKESKUS </em></p>
<p>Saamelaisen lastenkulttuurikeskuksen (LKK) tavoitteena on luoda ja vahvistaa yksilön ja yhteisön valmiuksia henkisen pääoman ja hyvinvoinnin, taiteellisen toiminnan ja kulttuuriperinnön ylläpitämiseen ja kasvattamiseen. Lastenkulttuurikeskus toimii yhteistyössä eri hallintokuntien, kulttuurilaitosten, koulutus- ja tutkimusyksiköiden sekä kolmannen sektorin kanssa. LKK huolehtii lastenkulttuuria koskevasta tiedottamisesta, yhteistyöstä eri organisaatioiden välillä, alueellisesta, valtakunnallisesta ja kansainvälisestä yhteistyöstä sekä lastenkulttuurin hankkeistuksesta. Lisäksi toiminnan tavoitteena on kehittää saamelaista lastenkulttuuria paikallisesti ja alueellisesti sekä turvata saamelaisille tasavertaiset mahdollisuudet monipuolisiin kulttuuripalveluihin ja -elämyksiin.</p>
</body></document>
