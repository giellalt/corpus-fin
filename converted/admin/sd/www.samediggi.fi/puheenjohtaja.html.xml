<document xml:lang="fin" id="no_id"><header><title>Puheenjohtaja - Samediggi</title><genre code="admin"/><author><unknown/></author><year>2022</year><wordcount>239</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/puheenjohtaja/</origFileName><parallel_text xml:lang="eng" location="president.html"/><parallel_text xml:lang="sme" location="sagajodiheaddji.html"/><parallel_text xml:lang="smn" location="saavajodetteijee.html"/><parallel_text xml:lang="sms" location="saaggjaa_dteei.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Puheenjohtaja</p>
<p><em type="italic">Tuomas Aslak Juuso </em>eli <em type="italic">Gáijjot Ánte Issáha Duommá </em>on syntynyt Lahdessa 7. helmikuuta 1985. Juuso on varttunut sekä Lahdessa että Karesuvannossa, mutta peruskoulun hän on käynyt pääsääntöisesti Lahdessa. Juuso on suorittanut poro- ja luontaistalouden ammattitutkinnon Saamelaisalueen koulutuskeskuksessa Kaamasen Toivoniemessä. Lisäksi hän on suorittanut porotalouden lähettilään ohjelman (The Reindeer ambassador program, International Centre for Reindeer Husbandry) sekä kursseja alkuperäiskansaoikeuksista (Sámi University College, Kautokeino). Nykyisin Juuso asuu Karesuvannossa. </p>
<p>Juuso valittiin Saamelaiskäräjien jäseneksi ensimmäisen kerran vuonna 2008. Hän on edelleen kaikkien aikojen nuorin Saamelaiskäräjille valittu jäsen. Juuso valittiin Saamelaiskäräjien 2. varapuheenjohtajaksi vaalikaudelle 2016-2019 ja nyt kolmannelle kaudelleen 2020-2023 Juuso valittiin Saamelaiskäräjien puheenjohtajaksi helmikuussa 2020.</p>
<p>Juuso on ollut aktiivisesti mukana saamelaisyhteiskunnan toiminnassa nuoresta lähtien. Juuso toimi Suomen Saamelaisnuoret ry:n hallituksen puheenjohtajana vuosina 2005-2007 ja 2009-2012. Lisäksi hän on toiminut Yhdistyneiden kansakuntien (YK) alkuperäiskansojen nuorten liiton (Global Indigenous Youth Caucus) puheenjohtajana vuosina 2012-2015 ja YK:n alkuperäiskansojen maailmankonferessin yhteydessä toimineen alkuperäiskansojen globaalin koordinaatiotyöryhmän jäsenenä 2012-2014. Hän on ollut myös monissa YK:ssa tapahtuneissa neuvotteluprosesseissa mukana, esimerkiksi EMRIP (Expert Mechanism on the Rights of Indigenous Peoples) mandaatin uudistamisneuvottelut, alkuperäiskansojen osallistumisoikeuden vahvistamista YK:ssa koskevat neuvottelut ja YK:n maailmankonferenssin loppudokumentin neuvottelut.</p>
<p>Alkuperäiskansojen oikeudet ovat Juusolle tärkeitä ja hän kertookin, että YK:n alkuperäiskansojen julistus on syy siihen, miksi hän lähti ensimmäisiin saamelaiskäräjävaaleihin mukaan. Juuso tulee Kaijukoiden eli Raittijärven siidasta, missä poronhoito perustuu vanhaan siida-järjestelmään.</p>
<p><em type="italic">Tuomas Aslak Juuso </em><em type="italic">Puheenjohtaja </em></p>
<p type="title">Yhteystiedot</p>
<p>tuomas.juuso(at)samediggi.fi 040 687 3394 / 010 839 3101</p>
<p><em type="italic">Puheenjohtajan avustaja </em></p>
<p>Niina Siivikko niina.siivikko(at)samediggi.fi 040 584 0697 / 010 839 3164</p>
</body></document>
