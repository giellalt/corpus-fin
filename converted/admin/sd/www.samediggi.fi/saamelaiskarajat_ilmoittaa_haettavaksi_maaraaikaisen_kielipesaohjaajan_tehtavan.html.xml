<document xml:lang="fin" id="no_id"><header><title>Saamelaiskäräjät ilmoittaa haettavaksi määräaikaisen kielipesäohjaajan tehtävän - Samediggi</title><genre code="admin"/><author><unknown/></author><year>2022</year><wordcount>144</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/04/09/saamelaiskarajat-ilmoittaa-haettavaksi-maaraaikaisen-kielipesaohjaajan-tehtavan/</origFileName><parallel_text xml:lang="sme" location="samediggi_almmuha_ohcanlahkai_mearreaigasas_giellabeassejodiheaddji_doaimma.html"/><parallel_text xml:lang="smn" location="samitigge_almoot_uuccamnaal_meriaigasas_kielapiervalstivrejeijee_pargo.html"/><parallel_text xml:lang="sms" location="saa_mte_gg_i_lmmat_ooccamnalla_mie_rraiggsaz_kiollpie_ssohjjeei_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi määräaikaisen kielipesäohjaajan tehtävän</p>
<p>Saamelaiskäräjät ilmoittaa haettavaksi <em type="italic">määräaikaisen kielipesäohjaajan </em>tehtävän. Työ alkaa 3.6.2019 tai sopimuksen mukaan ja kestää 31.12.2019 saakka ja mahdollisesti pidempään, riippuen erillisrahoituksen toteutumisesta. Kielipesäohjaajan tehtäviin kuuluu mm. saamelaisten kielipesätoiminnan ohjaaminen, koordinointi ja kehittäminen sekä kielipesien valtionavustuksen hallinnointiin liittyvät tehtävät. </p>
<p>Säädösperusteisena kelpoisuusvaatimuksena on tehtävän edellyttämä koulutus ja saamen kielen taito (asetus 1727/95). Työn menestyksellinen hoitaminen edellyttää kokonaisvaltaista pedagogista näkemystä saamelaisesta varhaiskasvatuksesta, kielen elvytysmenetelmien tuntemusta, perehtyneisyyttä saamelaiskulttuuriin sekä valtionavustuksen hallinnointiin liittyviin tehtäviin. Tehtävään valittavalta toivotaan lastentarhanopettajan kelpoisuutta. Palkkaus määräytyy saamelaiskäräjien palkkausjärjestelmän vaativuustason IV/II-III mukaan (peruspalkka 2625,08 -2 565,88). Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Tehtävässä noudatetaan kahden kuukauden koeaikaa. Toimipaikka sijaitsee saamelaiskulttuurikeskus Sajoksessa, Inarissa.</p>
<p>Hakemukset liitteineen tulee toimittaa saamelaiskäräjien sihteeristöön 30.4.2019 klo 16.00 mennessä osoitteella info@samediggi.fi. Lisätietoja työstä antaa kieliturvasihteeri Anne Kirste Aikio, puh. 010 8393124. Saamelaiskäräjien toimintaan voi tutustua nettiosoitteessa www.samediggi.fi</p>
<p>Inarissa 9.4.2019 Saamelaiskäräjät</p>
</body></document>
