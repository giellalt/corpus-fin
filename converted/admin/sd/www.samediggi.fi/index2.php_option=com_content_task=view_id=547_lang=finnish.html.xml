<document xml:lang="fin" id="no_id"><header><title>Samediggi - Saamelaiskäräjät - Saamelaisnuorten taidetapahtuma uudessa Sajoksessa 28.-29.03.2012</title><genre code="admin"/><author><unknown/></author><wordcount>112</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=547&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=547_lang=davvi.html"/><parallel_text xml:lang="smn" location="index2.php_option=com_content_task=view_id=547_lang=anaras.html"/><parallel_text xml:lang="sms" location="index2.php_option=com_content_task=view_id=547_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Saamelaisnuorten taidetapahtuma uudessa Sajoksessa 28.-29.03.2012</p>
<p>Saamelaisnuorten taidetapahtuma järjestetään juuri valmistuneessa Saamelaiskulttuurikeskus Sajoksessa Inarissa maaliskuun lopussa. Tapahtuman valtakunnallisena pääteemana on musiikki eri lajeissaan. Lisäksi nuoret pääsevät kilpailemaan suopunginheitossa Sajoksen ympäristössä, jossa järjestetään myös vanhan ajan mäystinsuksilla hiihdettävä suopunkiviesti.</p>
<p>Taidetapahtumassa valitaan saamelaisnuorten edustajat Nuori Kulttuuri SOUNDS –tapahtumaan, joka pidetään Turussa 25.-27.05.2012.</p>
<p>Saamelaisnuorten taidetapahtuma on tänä vuonna kaksipäiväinen, jolla juhlistetaan samalla uuden Sajoksen valmistumista. Osallistujille varataan yöpymismahdollisuus Inarin kirkonkylässä. Saamelaiskäräjät tiedottaa kouluille hyvissä ajoin tapahtuman järjestelyistä ja ilmoittautumisaikataulusta. Valtakunnallisen tapahtuman säännöt, joita noudatamme myös saamelaisnuorten taidetapahtumassa, löytyvät tästä linkistä http://nuorikulttuuri.fi/sounds/ .</p>
<p>Taidetapahtuman valmistelijana saamelaiskäräjillä toimii oppimateriaalisuunnittelija Anni Näkkäläjärvi (anni.nakkalajarvi(at)samediggi.fi) yhdessä nuorisosihteeri Inka Nuorgamin (inka.nuorgam(at)samediggi.fi) kanssa. Seuraa nettisivuja!</p>
<p>Aiempien saamelaisnuorten taidetapahtumien raportit ovat nähtävissä tästä .</p>
</body></document>
