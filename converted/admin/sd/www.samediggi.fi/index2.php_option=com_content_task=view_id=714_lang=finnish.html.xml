<document xml:lang="fin" id="no_id">
  <header>
    <title>Samediggi - Saamelaiskäräjät - Nils-Aslak Valkeapään juhlakonsertti Sajoksessa marraskuussa</title>
    <genre code="admin"/>
    <author>
      <unknown/>
    </author>
    <wordcount>126</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=714&amp;lang=finnish.html</origFileName>
    <parallel_text xml:lang="sme" location="index2.php_option=com_content_task=view_id=714_lang=davvi.html"/>
    <parallel_text xml:lang="smn" location="index2.php_option=com_content_task=view_id=714_lang=anaras.html"/>
    <parallel_text xml:lang="sms" location="index2.php_option=com_content_task=view_id=714_lang=nuortta.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Nils-Aslak Valkeapään juhlakonsertti Sajoksessa marraskuussa</p>
    <p>Saamelaiskulttuurikeskus Sajoksessa järjestetään maailman tunnetuimpiin saamelaistaiteilijoihin lukeutuvan Nils-Aslak Valkeapään juhlakonsertti 9.11.2013.</p>
    <p>Konsertissa muistellaan Valkeapään elämäntyötä ja uraa. 70-vuotisjuhlavuoden kunniaksi järjestettävä konsertti tuo yhteen joukon joikaajia ja muusikoita, joiden kanssa Valkeapää teki elämänsä aikana pitkään yhteistyötä. Konsertissa kuullaan lisäksi saamelaisjoikaajien uutta sukupolvea.</p>
    <p>Konsertti on musiikin ja visuaalisuuden vaikuttava kokonaisuus. Salissa yhteen sulautuvat Nils-Aslak Valkeapään joiut, valokuvat sekä hänen runonsa. Konsertin taiteellisena johtajana toimii säveltäjä ja muusikko Seppo Paroni Paakkunainen. Illan esiintyjinä Áillohaš Doahkki; Paroni Paakkunainen, Esa Kotilainen, Ilpo Saastamoinen, Matti Kontio, Eerik Siikasaari ja Rune Leskinen sekä Inga Juuso, Johan Anders Bær ja Niko Valkeapää. Lisäksi yllätysvieraina <span type="quote">"Ailun väärtejä"</span>. Konsertin järjestävät yhteistyössä Maailman musiikin keskus/ Etnosoi!, Taiteen edistämiskeskus/ Lapin aluetoimipiste ja Saamelaiskäräjät / Saamelaismusiikkikeskus.</p>
    <p>Lisätietoja konsertista:</p>
    <p>Anna Näkkäläjärvi-Länsman</p>
    <p xml:lang="nno">p. 0295 330 856</p>
  </body>
</document>
