<document xml:lang="fin" id="no_id"><header><title>Samediggi - Saamelaiskäräjät - Skábma-verkostoitumistapahtuma edistää saamelaista elokuvaa</title><genre code="admin"/><author><unknown/></author><wordcount>213</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=343&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=343_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Skábma-verkostoitumistapahtuma edistää saamelaista elokuvaa</p>
<p>Alkuperäiskansojen elokuvakeskus Skábma ja Filmikaari-hanke kutsuvat saamelaiset ja saamelaisalueella toimivat elokuvantekijät sekä pohjoismaiset tuotantoyhtiöt verkostoitumaan Inariin. Kaksipäiväinen Skábma-verkostoitumistapahtuma järjestetään Inarissa Skábmagovat-elokuvafestivaalien aikaan 29.–30.1.2010.</p>
<p>Verkostoitumistapahtuman tarkoitus on saattaa pohjoismaisia tuotantoyhtiöitä lähemmäksi saamelaisia elokuvantekijöitä. Suomen, Norjan ja Ruotsin saamelaisalueelta löytyy useita ohjaajia sekä mielenkiintoisia dokumentti- ja näytelmäelokuvaideoita, joista valitettavan harva päätyy tuotantoon ja kansallisiin esityksiin. Tapahtuman tarkoitus on edistää ammattimaista elokuvan tekemistä, tutustuttaa tuottajat, alan ammattilaiset ja tekijät toisiinsa sekä levittää saamelaista elokuvaa. Tapahtumaan osallistuu tutoreina saamelaisen elokuvan isänä tunnettu ohjaaja Nils Gaup ja Filmikaari-hankkeen projektipäällikkö Anne Laurila. Verkostoitumistapahtuma järjestetään Hotelli Kultahovin tiloissa, ja se on ilmainen kaikille osallistujille. Tapahtuma alkaa perjantaina kello 10 ja päättyy lauantai-iltana.</p>
<p>Skábma-verkostoitumistapahtuma on osa Skábmagovat-elokuvafestivaaleja, jotka järjestetään Inarissa, Suomen saamelaiselokuvan keskuksessa, 29.–31.1.2010. Suurin osa kaamoksen keskelle ajoitetun festivaaliajan tapahtumista pidetään Saamelaismuseo Siidan tiloissa Inarin kirkonkylällä. Tapahtumaviikonlopun antiin kuuluu runsas alkuperäiskansaelokuvien tarjonta. Kulttuurielämyksiä on tarjolla myös elokuvateatterin ulkopuolella, sillä festivaaliaikana näyttämönä toimii myös jäästä ja lumesta rakennettu Revontuliteatteri, jonka kylmimmät elämykset on koettu -40 celsiusasteessa.</p>
<p>Skábmagovat-elokuvafestivaaleille osallistuu saamelaisten elokuvantekijöiden lisäksi paljon paikallista ja muualta tulevaa yleisöä sekä muiden alkuperäiskansojen elokuvantekijöitä.</p>
<p>Ilmoittautuminen Skábma-verkostoitumistapahtumaan Ville Pasolle 31.12.2009 mennessä.</p>
<p>Lisätietoa aiheesta:</p>
<p>Ville Paso Alkuperäiskansojen elokuvakeskus Skábman tapahtumakoordinaattori</p>
<p>sähköposti:</p>
<p xml:lang="smn">puhelin: 00 358 44 525 59 49</p>
<p>Suvi West Alkuperäiskansojen elokuvakeskus Skábman vetäjä,</p>
<p>sähköposti</p>
<p xml:lang="smn">puhelin: 00 358 40 187 99 09</p>
</body></document>
