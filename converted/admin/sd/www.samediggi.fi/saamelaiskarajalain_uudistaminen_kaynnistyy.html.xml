<document xml:lang="fin" id="no_id"><header><title>Saamelaiskäräjälain uudistaminen käynnistyy - Samediggi</title><genre code="admin"/><author><unknown/></author><wordcount>127</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/01/21/saamelaiskarajalain-uudistaminen-kaynnistyy/</origFileName><parallel_text xml:lang="sme" location="samediggelaga_odasmahttin_alggahuvvo.html"/><parallel_text xml:lang="smn" location="samitiggelaava_udasmittem_vualga_joton.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjälain uudistaminen käynnistyy</p>
<p>Oikeusministeriö on asettanut toimikunnan, jonka tehtävänä on valmistella saamelaiskäräjistä annetun lain uudistamista. Toimikunnan työ perustuu perusoikeuksiin, muihin perustuslain asettamiin velvoitteisiin ja Suomen kansainvälisiin ihmisoikeusvelvoitteisiin sekä YK:n alkuperäiskansojen oikeuksien julistukseen.</p>
<p>Toimikunnan puheenjohtajana toimii korkeimman hallinto-oikeuden presidenttinä vuosina 1993–2012 toiminut oikeustieteen tohtori <em type="italic">Pekka Hallberg </em>. </p>
<p>Lain muutosten valmistelua tukemaan asetetaan lisäksi parlamentaarinen seurantaryhmä. Seurantaryhmän tehtävänä on välittää eduskuntaryhmille tietoa lain valmistelusta, edistää keskustelua sekä seurata ja arvioida toimikunnan työtä.</p>
<p>Toimikunnan on määrä saada yksimielisen ehdotuksensa valmiiksi huhtikuun 2018 loppuun mennessä. Tarkoituksena on, että lakimuutokset tulevat voimaan hyvissä ajoin ennen vuonna 2019 pidettäviä seuraavia saamelaiskäräjävaaleja.</p>
<p><em type="italic">Lisätietoja: </em>Johtaja Johanna Suurpää, Oikeusministeriö, puh. 02951 5053, johanna.suurpaa@om.fi Neuvotteleva virkamies Satu Kaskinen, Oikeusministeriö, puh. 02951 50322, satu.kaskinen@om.fi Saamelaiskäräjien puheenjohtaja Tiina Sanila Aikio, puh. puh. 050 300 1780, tiina.sanila-aikio(at)samediggi.fi </p>
<p><em type="italic">Lisätietoa hankkeesta: </em>http://oikeusministerio.fi/hanke?tunnus=OM077:00/2017 </p>
</body></document>
