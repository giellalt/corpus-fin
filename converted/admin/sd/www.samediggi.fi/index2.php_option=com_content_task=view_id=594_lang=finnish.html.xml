<document xml:lang="fin" id="no_id"><header><title>Samediggi - Saamelaiskäräjät - Saamelaiskäräjien Saamelaismusiikkikeskus hakee avustajaa</title><genre code="admin"/><author><unknown/></author><wordcount>125</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=594&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=594_lang=davvi.html"/><parallel_text xml:lang="smn" location="index2.php_option=com_content_task=view_id=594_lang=anaras.html"/><parallel_text xml:lang="sms" location="index2.php_option=com_content_task=view_id=594_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Saamelaiskäräjien Saamelaismusiikkikeskus hakee avustajaa</p>
<p>määräaikaiseen ja kokopäiväiseen virkasuhteeseen 4.6. – 31.8.2012 väliseksi ajaksi saamelaiskulttuurikeskus Sajokseen Inariin. Avustajan tehtävänä on avustaa Saamelaismusiikkikeskuksen toiminnassa erilaisissa kulttuurituottamisen tehtävissä.</p>
<p>Säädösperusteisena kelpoisuusvaatimuksena on tehtävän edellyttämä koulutus ja lisäksi vaaditaan saamen kielen taitoa. Tehtävän menestyksellistä hoitamista edesauttavat musiikki- ja muun kulttuurialan tuntemus ja koulutus, hyvät vuorovaikutustaidot, monipuolinen kielitaito, hyvät atk-taidot sekä kyky työskennellä oma-aloitteisesti, itsenäisesti ja joustavasti (myös ilta- ja viikonlopputöitä).</p>
<p>Palkkaus määräytyy saamelaiskäräjien palkkausjärjestelmän vaativuustason VII/I mukaan, peruspalkka 1 639,98 euroa/kk. Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Hakemukset opinto- ja työtodistuksineen tulee toimittaa saamelaiskäräjien sihteeristöön 23.5.2012 klo 16.00 mennessä osoitteella Sajos, 99870 Inari.</p>
<p>Lisätietoja työstä antaa musiikkikeskuksen suunnittelija Anna Näkkäläläjärvi-Länsman, puh. 010 839 3148. Saamelaiskäräjiin ja Saamelaismusiikkikeskukseen voi tutustua nettiosoitteessa www.samediggi.fi</p>
<p>Inarissa 9.5.2012</p>
<p>Saamelaiskäräjät</p>
</body></document>