<document xml:lang="fin" id="no_id"><header><title>Äänioikeutettu - Ilmoita muuttunut osoitteesi vaalilautakunnalle - Samediggi</title><genre code="admin"/><author><unknown/></author><year>2019</year><wordcount>175</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/07/16/aanioikeutettu-ilmoita-muuttunut-osoitteesi-vaalilautakunnalle/</origFileName><parallel_text xml:lang="sme" location="jietnavuoigadahtton_-_almmut_iezat_rievdan_cujuhusa_valgalavdegoddai.html"/><parallel_text xml:lang="smn" location="jienastemvuoigadvuodalas_-_almoot_muttum_cujottas_valjalavdikoodan.html"/><parallel_text xml:lang="sms" location="jionstemvuoiggadvuottnek_-_i_lmmet_mottjam_addrossad_vaal-lu_vddkadda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Äänioikeutettu – Ilmoita muuttunut osoitteesi vaalilautakunnalle</p>
<p><em type="italic">Syksyn 2019 saamelaiskäräjävaaleissa voi äänestää postitse tai palauttamalla asiakirjat vaalilautakunnan toimistoon. Vaaliasiakirjat lähetetään kirjattuna kirjeenä äänioikeutetuille Suomen väestötietojärjestelmään merkittyyn osoitteeseen. </em></p>
<p>Saamelaiskäräjävaaleissa äänioikeuden ilmaisevat ilmoituskortit on postitettu maaliskuun alussa. Vaalilautakunta on vastaanottanut palautuneita ilmoituskortteja, jotka eivät ole tavoittaneet äänioikeutettuja. Etenkin ulkomailla asuvien ilmoituskortteja on palautunut useita.</p>
<p><em type="italic">Jos tiedät olevasi äänioikeutettu Saamelaiskäräjävaaleissa etkä ole saanut ilmoituskorttia, ota yhteyttä vaalilautakuntaan heinäkuun loppuun mennessä. </em></p>
<p>Vaaliasiakirjat postitetaan syyskuun alussa. Vaaliasiakirjat lähetetään kirjattuna kirjeenä, joten ne saapuvat äänioikeutetun lähimpään Postin palvelupisteeseen. Vaaliasiakirjoja noudettaessa hakijan tulee todistaa henkilöllisyytensä. Kirjattu kirje voidaan noutaa toisen henkilön puolesta vain valtakirjalla. Valtakirjapohjan löydät Postin verkkosivuilta. Myös valtakirjalla valtuutetun tulee todistaa henkilöllisyytensä.</p>
<p>Vaaliasiakirjat lähetetään äänioikeutetun Suomen väestötietojärjestelmään merkittyyn osoitteeseen. Vaaliasiakirjojen postitusta varten on tärkeää, että vaalilautakunnalla on äänioikeutetun oikea osoite. <em type="italic">Jos olet muuttanut vuoden 2019 aikana tai olet kieltänyt osoitetietojesi luovuttamisen, ilmoita muuttunut osoitteesi Saamelaiskäräjien vaalilautakunnalle heinäkuun loppuun mennessä. </em>Muista tehdä myös virallinen osoitteenmuutos. Voit tarkistaa maistraatista, että osoitetietosi ovat oikein (www.maistraatti.fi). </p>
<p type="title">Lisätietoja</p>
<p>Saamelaiskäräjien vaalilautakunta Saamelaiskulttuurikeskus Sajos Menesjärventie 2A 99870 Inari +358 10 839 3120, +358 10 839 3138 vaalit@samediggi.fi</p>
<p>www.samediggi.fi/vaalit-2019/</p>
</body></document>
