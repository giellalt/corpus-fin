<document xml:lang="fin" id="no_id"><header><title>Samediggi - Saamelaiskäräjät - Bohccostallit –ryhmälle kiitosta Oulussa</title><genre code="admin"/><author><unknown/></author><wordcount>173</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=471&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=471_lang=davvi.html"/><parallel_text xml:lang="smn" location="index2.php_option=com_content_task=view_id=471_lang=anaras.html"/><parallel_text xml:lang="sms" location="index2.php_option=com_content_task=view_id=471_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Bohccostallit –ryhmälle kiitosta Oulussa</p>
<p>Saamelaisnuoria edustanut Bohccostallit –ryhmä sai kiitosta ja kunniamaininnan Oulussa valtakunnallisessa</p>
<p>Moves -tanssikatselmuksessa</p>
<p>20.-22.5. reippaalla esityksellään <span type="quote">“Njuovvan”</span> (poron teurastus). Katselmukseen osallistui yli 1100 nuorta ja lasta 126 ryhmässä, joista Ivalon alakoulun kolme tyttöä ja neljä poikaa olivat nuorimmat.</p>
<p>Ryhmän ohjaajat, opettajat Bigga-Helena Magga ja Rauna Mätäsaho olivat iloisesti yllättyneitä ryhmänsä menestyksen vuoksi. Tanssin idea sai alkunsa jakutialaisen Sykkys –tanssiryhmän esityksestä Ijahis Idja –tapahtumassa Inarissa 2010.</p>
<p>Oulun katselmukseen osallistuivat myös Ivalon lukion Villasat -ryhmä tanssillaan Doaivut ja vuoimmehuvvat (Toivoa ja lannistua). Ryhmän viisi tyttöä olivat itse tehneet koreografian tanssi- ja draamaopettaja Teija Sonkkilan avustuksella, joka myös toimi ryhmän ohjaajana. Tanssin idea perustuu elokuvaan Kautokeinon kapina, josta myös esityksen taustalla soinut Mari Boinen musiikki oli lainattu. Tyttöjen opettaja Marjaana Aikio oli ommellut hienot ja värikkäät esiintymisasut.</p>
<p>Kotiin lähdössä</p>
<p>Sunna Nousuniemi, Inga-Saara Magga, Rauna Mätäsaho, Nette Pulkkinen, Bigga-Helena Magga, Maria Saijets, Gabriela Satokangas ja Ellenoora Haataja;</p>
<p>Sandra Salminen, Jan-Kristian Magga, Vilho-Simon Mäkinen, Lassi-Olavi Mäkinen, Ida Grönmo ja Fasku-Oskal Magga.</p>
<p>Kuvasta puuttuvat Anne Olli sekä ohjaajat Marjaana Aikio ja Teija Sonkkila. Valokuva Anni Näkkäläjärvi.</p>
</body></document>
