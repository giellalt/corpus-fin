<document xml:lang="fin" id="no_id"><header><title>Samediggi - Saamelaiskäräjät - Niillas Holmberg - bluesilla assimilaatiota vastaan!</title><genre code="admin"/><author><unknown/></author><wordcount>365</wordcount><conversion_status type="standard"/><availability><free/></availability><origFileName>http://www.samediggi.fi/index2.php?option=com_content&amp;task=view&amp;id=1091&amp;lang=finnish</origFileName><parallel_text xml:lang="sme" location="index2.php_option=com_content_task=view_id=1091_lang=davvi.html"/><parallel_text xml:lang="smn" location="index2.php_option=com_content_task=view_id=1091_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Niillas Holmberg - bluesilla assimilaatiota vastaan!</p>
<p>Niillas Holmberg on monipuolinen saamelaistaiteilija Utsjoelta. Hän on muusikko, runoilija, näyttelijä ja televisiojuontaja. Vuonna 2014 Niillas sai</p>
<p>Saamelaisneuvoston</p>
<p><em type="italic">(Sámiráđđi) </em></p>
<p>kirjallisuuspalkinnon runoteoksestaan</p>
<p><em type="italic">Amas amas amasmuvvat (Jottei outo tulisi oudommaksi) </em></p>
<p>. Teos on ehdolla Pohjoismaiden neuvoston kirjallisuuspalkinnon saajaksi vuonna 2015.</p>
<p>Niillas heijastaa taiteellaan saamelaisnuorten ja saamelaisten tilannetta. Toisinaan hän käsittelee henkilökohtaisia tunteita ja kokemuksia. Niillas näkee taiteen tehtävän tunteiden ja ajatusten herättäjänä sekä näkökulmien tuojana. –Kun ihmiset kokevat taidetta, niin heille on tärkeää löytää itsensä sieltä laulun tai runon sisältä. Taiteeseen kuuluu usein politiikka ja myös Niillas koettaa vaikuttaa yhteiskuntaan taiteellaan.</p>
<p>Niillas ei jää odottelemaan inspiraatiota vaan istahtaa alas ja alkaa kirjoittaa. Kappaleet syntyvät, kun Niillas kokeilee kitaralla ja sävelet löytävät paikkansa. Joiku on puolestaan erilainen. Sitä ei voi tehdä, vaan joikaaja on tavallaan väylä joiun esille tulemisessa. Laulaessa on Niillaksen mukaan erilainen tunne kuin joikatessa. Joikatessa pääsee tilaan, jolloin ei tarvitse ajatella mitään. Silloin on myös helpompi improvisoida kuin laulaessa.</p>
<p>Niillas on tehnyt klassisen musiikin säveltäjän, multi-instrumentalisti Roope Mäenpään kanssa kaksi levyä. Duon ensimmäinen levy</p>
<p><em type="italic">Manin guottán girjji fárus (Miksi kannan kirjaa mukanani </em></p>
<p>) julkaistiin vuonna 2011 ja toinen levy</p>
<p><em type="italic">Assimilašuvdna blues (Assimilaatio blues) </em></p>
<p>vuonna 2014. Yhteistyö kaksikon kesken sujuu Niillaksen sanoin juohevasti. He keikkailevat toisinaan myös kvartetilla, johon Niillaksen ja Roopen lisäksi kuuluvat Teho Majamäki ja Linda Fredriksson.</p>
<p>Niillas on mukana myös 22-Pistepirkosta tutun Asko Keräsen YLVA-projektissa joikaajana. YLVAlla on tulossa levy tämän vuoden puolella. Elektroniseen taustaan on yhdistetty mm. trumpettia ja eri perkussioita jazz-  sekä etnoviboin. YLVA on erilaista kuin Niillaksen aiemmin tekemä musiikki. Hän sanookin tuntevansa keveyttä ja vapautta, kun ei ole niin suuressa vastuussa yhtyeessä.</p>
<p>Saamelaisnuoret elävät Niillaksen mukaan kahden kulttuurin välissä repeytymisen vaarassa. Toisesta kädestä kiskoo länsimainen ja toisesta saamelaiskulttuuri. On raskasta ja mahdotonta osata kaikki sekä ennättää joka suuntaan kompromissien ja valintojen keskellä. Toisaalta on tapahtunut hyviäkin asioita. Nuoret ovat heränneet arvostamaan taustaansa ja löytäneet raamit etnisyyteensä. Assimilaatiossa pahinta on Niillaksen mukaan kuitenkin se, että alkuperäiskansojen perinteiset arvot vaihtuvat länsimaisiin arvoihin. Kodin, menneisyyden ja tulevaisuuden lisäksi saamelaisuus merkitsee Niillakselle tietynlaista taistelua.</p>
<p>Linkkejä:</p>
<p>https://fi-fi.facebook.com/niillasroope</p>
<p>http://www.tuuparecords.fi/niillasroope</p>
<p>https://www.youtube.com/watch?v=ERYNXPW0ZdI</p>
<p>(Niillas Holmberg &amp; Roope Mäenpää: Assimilašuvdna blues)</p>
<p>https://www.youtube.com/watch?v=pbhiXT0z0RA</p>
<p>(Niillas Holmberg &amp; Roope Mäenpää feat. Ánne Mággá Wigelius:</p>
<p>GÁLLOK)</p>
<p>http://yle.fi/uutiset/niillas_holmbergille_saamelaisneuvoston_kirjallisuuspalkinto/7599119</p>
<p>http://www.norden.org/fi/pohjoismaiden-neuvosto/pohjoismaiden-neuvoston-palkinnot/nordisk-raads-litteraturpris/lehdistoe/ehdokkaat-2015</p>
<p>Teksti ja metsäkuva: Milla Elmiina Pulska</p>
<p>Konserttikuva: Kevin Francett</p>
</body></document>
