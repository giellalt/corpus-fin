<document xml:lang="fin" id="no_id"><header><title>Oikeuministeriö jakaa avustusta saamen kielilain soveltamiseen - Samediggi</title><genre code="admin"/><author><unknown/></author><wordcount>118</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/02/03/oikeuministerio-jakaa-avustusta-saamen-kielilain-soveltamiseen/</origFileName><parallel_text xml:lang="sme" location="vuoigatvuohtaministeriija_juohka_doarjaga_sami_giellalaga_ollasuhttimii.html"/><parallel_text xml:lang="smn" location="riehtiministerio_juaha_torjuu_saami_kielalaava_olasuttem_varas.html"/><parallel_text xml:lang="sms" location="vuoiggadvuottministeria_juakk_vea_kkvuod_saa_m_kioll-laa_jj_tieu_ddem_vaaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Oikeuministeriö jakaa avustusta saamen kielilain soveltamiseen</p>
<p>Oikeusministeriö ilmoittaa haettavaksi saamen kielilain (1086/2003) 31 §:ssä tarkoitetut avustukset. Avustuksia varten on tänä vuonna käytettävissä yhteensä 150 000 euroa. Avustusta voidaan myöntää saamelaisten kotiseutualueen kunnille, seurakunnille ja paliskunnille sekä lain 18 §:ssä tarkoitetuille yksityisille mainitun lain soveltamisesta aiheutuvien erityisten lisäkustannusten kattamiseksi. Nyt haettavat avustukset on tarkoitettu 1.1.2021 jälkeen aiheutuneisiin tai aiheutuviin lisäkustannuksiin.</p>
<p><em type="italic">Valtionavustusten hakuaika on 1.2.-26.2.2021. </em></p>
<p>Valtionavustusten tavoitteena on tukea saamen kielilain toteutumista kattamalla lain soveltamisesta aiheutuvia erityisiä lisäkustannuksia. Avustusta voidaan myöntää mm. seuraaviin kokonaisuuksiin: käännös-ja tulkkauskulut (ml. julkaisutoiminta), tiedottamiseen, koulutuksen ja kieliopintojen aikaiset sijaiskustannukset, sekä saamen kielilain soveltamisen edistämiseen liittyvät kulut.</p>
<p>Ohjeet ja lisätiedot:</p>
<p>Saamen kielilain mukaiset avustukset – Oikeusministeriö (oikeusministerio.fi)</p>
<p><em type="italic">Lisätietoja: </em></p>
<p>Kieliturvasihteeri Anne Kirste Aikio, 010 839 3124, anne-kirste.aikio(at)samediggi.fi</p>
</body></document>
