<document xml:lang="fin" id="no_id"><header><title>Puheenjohtaja osallistuu Norjan Saamelaiskäräjien uuden vaalikauden avajaisiin - Samediggi</title><genre code="admin"/><author><unknown/></author><year>2021</year><wordcount>118</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/10/20/puheenjohtaja-osallistuu-norjan-saamelaiskarajien-uuden-vaalikauden-avajaisiin/</origFileName><parallel_text xml:lang="sme" location="sagajodiheaddji_searva_norgga_odda_samedikki_rahpandoaluide.html"/><parallel_text xml:lang="smn" location="saavajodetteijee_uasalist_taaza_samitige_udda_vaaljapaje_lekkamtilalasvuotan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Puheenjohtaja osallistuu Norjan Saamelaiskäräjien uuden vaalikauden avajaisiin</p>
<p>Suomen Saamelaiskäräjien puheenjohtaja Tuomas Aslak Juuso osallistuu tänään 20.10.2021 Karasjoella järjestettäviin Norjan Saamelaiskäräjien uuden vaalikauden avajaisiin .</p>
<p>Puheenjohtaja korosti tervehdyksessään saamelaisten valtioiden rajat ylittävän yhteistyön merkitystä ja esitti toiveen Saamelaisen parlamentaarisen neuvoston työn ja hallinnon vahvistamisesta tulevaisuudessa.</p>
<p>Monet asiat ja haasteet koskettavat saamelaisia kansana yli valtioiden rajojen, ja kaikkien kolmen Saamelaiskäräjien välinen yhteistyö näiden asioiden tiimoilta on erittäin tärkeää, totesi Juuso puheessaan.</p>
<p>Juuso nosti esille esimerkkejä myös viimeaikaisesta positiivisesta kehityksestä saamelaisten oikeuksien toteutumisen osalta ja totesi niiden osoittavan Saamelaiskäräjillä ja laajemmin saamelaisyhteisössä tehtävän työn merkityksen. Vaikka muutos tapahtuu hitaasti, se silti tapahtuu, kiteytti Juuso.</p>
<p>Myös Saamelaiskäräjien I varapuheenjohtaja Anni Koivisto osallistuu avajaisiin Barentsin alkuperäiskansatyöryhmän edustajana.</p>
<p>Lue puheenjohtajan puhe kokonaisuudessaan täältä (pohjoissaameksi).</p>
</body></document>
