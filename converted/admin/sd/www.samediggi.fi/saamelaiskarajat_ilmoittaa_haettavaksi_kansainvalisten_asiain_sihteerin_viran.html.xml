<document xml:lang="fin" id="no_id"><header><title>Saamelaiskäräjät ilmoittaa haettavaksi kansainvälisten asiain sihteerin viran - Samediggi</title><genre code="admin"/><author><unknown/></author><year>2022</year><wordcount>161</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/02/21/saamelaiskarajat-ilmoittaa-haettavaksi-kansainvalisten-asiain-sihteerin-viran/</origFileName><parallel_text xml:lang="sme" location="samediggi_almmuha_ohcan_lahkai_riikkaidgaskasas_assiid_calli_virggi.html"/><parallel_text xml:lang="smn" location="samitigge_almoot_uuccamnaal_aalmugijkoskasij_aasij_callee_virge.html"/><parallel_text xml:lang="sms" location="saa_mte_gg_i_lmmat_ooccamnalla_meeraikoskksaz_aa_ssi_piisar_vee_rj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi kansainvälisten asiain sihteerin viran</p>
<p>Sihteerin tehtävät on määritelty Saamelaiskäräjien työjärjestyksessä 26 d §. Tehtävänä on mm. ylläpitää, koordinoida, suunnitella sekä kehittää käräjien kansainvälistä toimintaa, valmistella käräjien, hallituksen ja lautakuntien kokouksessa toimialaansa kuuluvia asioita sekä hoitaa Saamelaista parlamentaarista neuvostoa koskevaa toimintaa. Viran sijoituspaikka on saamelaisten kotiseutualue. Työ alkaa 1.4.2019.</p>
<p>Säädösperusteisena kelpoisuusvaatimuksena on viran edellyttämä koulutus ja lisäksi vaaditaan saamen kielen taitoa (asetus 1727/95). Viran menestyksellinen hoitaminen edellyttää hyvää saamelaiskulttuurin, saamelaisten kansainvälisten asioiden ja hallinnollisten tehtävien tuntemusta, sujuvaa kirjallista ja suullista englannin ja ruotsin kielen taitoa sekä hyviä yhteistyö- ja vuorovaikutustaitoja. Odotamme myös valmiutta itsenäiseen työskentelyyn, hyvää organisointi- ja paineensietokykyä.</p>
<p>Virassa noudatetaan kuuden kuukauden koeaikaa. Palkkaus määräytyy Saamelaiskäräjien palkkausjärjestelmän vaativuustason IV/II mukaan (peruspalkka 2596,52 euroa/kk). Peruspalkan lisäksi maksetaan työkokemuksen mukaan määräytyvät kokemuslisät sekä saamelaisalueella työskennellessä 24 %:n saamelaisalueen lisä.</p>
<p>Hakemukset todistuksineen tulee toimittaa Saamelaiskäräjien sihteeristöön 22.3.2019 klo 16.00 mennessä osoitteella info@samediggi.fi Lisätietoja työstä antaa hallintopäällikkö Pia Ruotsala-Kangasniemi puh. 010 839 3106. Saamelaiskäräjien toimintaan voi tutustua nettiosoitteessa www.samediggi.fi</p>
<p>Inarissa 21.2.2018 Saamelaiskäräjät</p>
</body></document>
