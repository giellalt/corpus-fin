<document xml:lang="fin" id="no_id"><header><title>Kutsu osallistua Saamen kielten viikkoon 21.-27.10.2019! - Samediggi</title><genre code="admin"/><author><unknown/></author><year>2019</year><wordcount>165</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/05/29/kutsu-osallistua-saamen-kielten-viikkoon-21-27-10-2019/</origFileName><parallel_text xml:lang="sme" location="bovdehus_searvat_sami_giellavahkkui_21_-27_10__2019_.html"/><parallel_text xml:lang="smn" location="povdiittas_uasalistid_samikielai_ookon_21_-27_10__2019_.html"/><parallel_text xml:lang="sms" location="kacc_vuassoottad_saa_mkioli_nea_ttla_21_-27_10_2019_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kutsu osallistua Saamen kielten viikkoon 21.-27.10.2019!</p>
<p>Saamen kielten viikko pidetään 21.-27.10.2019 ja Saamelaiskäräjät kutsuu kaikkia osallistumaan teemaviikolle esimerkiksi järjestämällä tapahtumia tai kampanjoita sekä tuomalla saamenkieliä esille eri tavoilla.</p>
<p>Vuonna 2019 vietetään kansainvälistä alkuperäiskansojen kielten teemavuotta ja Saamelaiskäräjät on vahvasti mukana teemavuoden toteuttamisessa yhteistyössä Norjan ja Ruotsin Saamelaiskäräjien kanssa. Saamelaiskäräjät järjestää itse toimintaa sekä julkaisee materiaaleja teemavuoden aikana ja haluaa kannustaa myös muita toimijoita osallistumaan teemavuoteen.</p>
<p>Saamelaiskäräjät kutsuu yrityksiä, järjestöjä, viranomaisia ja muita toimijoita laajasti Suomessa osallistumaan saamen kielten näkyvyyden lisäämiseen koko maassa. Saamenkieliä voi tuoda esille mm. laatimalla mainokset/ruokalistat saameksi, tervehtimällä saameksi, käyttämällä saamenkielisiä paikannimiä. Ideoikaa toimintaa, joka edistää saamen kielten näkyvyyttä, muistuttaa kielten moninaisuudesta sekä luo uusia kielenkäyttöareenoita. Saamen kielet ovat uhanalaisia ja kaikki tuki on tarpeen.</p>
<p>Saamelaiskäräjät myöntää vuoden lopussa <em type="italic">Saamen kieliteko -palkinnon </em>. Palkinto myönnetään viranomaiselle tai yhteisölle, joka on toimissaan huomioinut teemavuoden tai muuten ansiokkaasti tehnyt työtä saamen kielen edistämiseksi Suomessa. Kieliviikon aikana aktivoituneet toimijat otetaan huomioon Saamen kieliteko -palkinnon myöntämisessä. </p>
<p>Osallistu saamen kielten teemaviikkoon 21.-27.10. 2019!</p>
<p>Saamen kielten viikon juliste:</p>
</body></document>
