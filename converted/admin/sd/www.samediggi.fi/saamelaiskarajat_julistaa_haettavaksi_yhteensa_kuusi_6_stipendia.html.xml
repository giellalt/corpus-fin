<document xml:lang="fin" id="no_id"><header><title>Saamelaiskäräjät julistaa haettavaksi yhteensä kuusi (6) stipendiä - Samediggi</title><genre code="admin"/><author><unknown/></author><year>2019</year><wordcount>101</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/10/09/saamelaiskarajat-julistaa-haettavaksi-yhteensa-kuusi-6-stipendia/</origFileName><parallel_text xml:lang="sme" location="samediggi_almmuha_ohcanlahkai_oktiibuot_6_guhtta_stipeandda.html"/><parallel_text xml:lang="smn" location="samitigge_almoot_uuccamnaal_ohtsis_kutta_6_stipend.html"/><parallel_text xml:lang="sms" location="saa_mte_gg_i_lmmat_ooccamnalla_ohttse_zze_kutt_6_stipee_nd.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät julistaa haettavaksi yhteensä kuusi (6) stipendiä</p>
<p><em type="italic">ILMOITUS </em></p>
<p>Saamelaiskäräjät julistaa haettavaksi yhteensä kuusi (6) 500 euron stipendiä, jotka on tarkoitettu saamen kielen ja/tai saamelaisen kulttuurin pääaine- ja sivuaineopiskelijoille ja saamenkieliseen työelämään valmistavassa korkea-asteen koulutuksessa oleville. Hakijoilta pyydetään erityisiä perusteluja stipendin saamiseksi. Perusteluina voivat olla mm. opinnäytetyön valmistamiseen liittyvät erityiset menot tai kotipaikkakunnan ja opiskelupaikkakunnan pitkästä välimatkasta aiheutuvat matkustuskustannukset.</p>
<p>Vapaamuotoiset hakemukset pyydetään toimittamaan maanantaihin 18.11.2019 klo 16 mennessä osoitteeseen Saamelaiskäräjät/ koulutus- ja oppimateriaalilautakunta, SAJOS, 99870 Inari. Hakemukseen tulee liittää kopio opintorekisteriotteesta. Hakemus on mahdollista lähettää myös sähköisesti osoitteeseen info(at)samediggi.fi .</p>
<p>Puutteellisia tai myöhästyneitä hakemuksia ei käsitellä.</p>
<p><em type="italic">Inarissa 9.10.2019 </em></p>
<p><em type="italic">Saamelaiskäräjät/ koulutus- ja oppimateriaalilautakunta </em></p>
</body></document>
