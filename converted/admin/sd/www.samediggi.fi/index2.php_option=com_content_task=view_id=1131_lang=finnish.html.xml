<document xml:lang="fin" id="no_id"><header><title>Samediggi - Saamelaiskäräjät - Saamen kielikylpykoulutuksessa haetaan käytännön opetusmenetelmiä</title><genre code="admin"/><author><unknown/></author><wordcount>310</wordcount><conversion_status type="standard"/><availability><free/></availability><origFileName>http://www.samediggi.fi/index2.php?option=com_content&amp;task=view&amp;id=1131&amp;lang=finnish</origFileName><parallel_text xml:lang="sme" location="index2.php_option=com_content_task=view_id=1131_lang=davvi.html"/><parallel_text xml:lang="smn" location="index2.php_option=com_content_task=view_id=1131_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saamen kielikylpykoulutuksessa haetaan käytännön opetusmenetelmiä</p>
<p>Saamen kielikylpyopetusta kehittävä koulutushanke jatkuu marraskuun 6.-7. päivinä käytännönläheisillä teemoilla. Koulutuspäivien aikana pohditaan sitä mikä saamen kielen oppimisessa on vaikeaa ja minkälaisin työmenetelmin lapset on mahdollista saada oppimaan ja käyttämään kieltä varhaiskasvatuksessa, koulussa ja erilaisissa kieliympäristöissä.</p>
<p>Perjantain ohjelmassa kuullaan mm. Utsjokisuun koulussa pitkään työskennelleen luokanopettaja</p>
<p><em type="italic">Inga Guttormin (Oahptii Iŋgá) </em></p>
<p>luento, joka perustuu Guttormin työssään kehittämiin saamen kielen oppimisen ja opettamisen menetelmiin ja työssä saatuihin kokemuksiin. Työmenetelmiä ja kokemuksia käsittelevät luennoissaan myös saamenkielisen luokan opettajana Utsjoella toimiva</p>
<p><em type="italic">Aura Pieski </em></p>
<p>sekä Oulussa saamenkielisenä lastentarhanopettajana toimiva</p>
<p><em type="italic">Maila Vaarala </em></p>
<p>.</p>
<p>Saamelaisessa korkeakoulussa saamen kielen professorina toimiva</p>
<p><em type="italic">Ánte Aikio </em></p>
<p>selvittää luennossaan kysymystä ´Mikä saamen kielen oppimisessa on vaikeaa?´ Aihetta käsittelee myös Enontekiöllä saamen kielen lehtorina työskentelevä</p>
<p><em type="italic">Berit-Ellen Juuso </em></p>
<p>. Saamen kielen pääaineopiskelija</p>
<p><em type="italic">Magreta Sara </em></p>
<p>puolestaan kertoo opinnäytetyöhönsä perustuen saamelaislasten vanhempien pohjoissaamen kielen tilanteesta Enontekiöllä ja Inarissa.</p>
<p>Lauantain 7.11. ohjelma alkaa Inarin koululla luokanopettajana toimivan</p>
<p><em type="italic">Petra Kuuvan </em></p>
<p>luennolla, joka käsittelee inarinsaamen kieltä kielikylpylasten opetuskielenä. Saamelaisalueen koulutuskeskuksessa inarinsaamen kielen opettajana toimiva</p>
<p><em type="italic">Anna Morottaja </em></p>
<p>luennoi kielikylpymenetelmästä aikuisopetuksessa. Inarin koulun saamen kielen opettaja</p>
<p><em type="italic">Elle-Máret Näkkäläjärvi </em></p>
<p>opastaa tietotekniikan käyttöön ja uudenlaisiin työmenetelmiin opetuksessa.</p>
<p>Lauantaina perehdytään myös useisiin opettajien saamenkielistä opetusta varten kehittämiin työmenetelmiin ja oppimateriaaleihin. Tällaisia ovat mm. enontekiöläisen</p>
<p><em type="italic">Maarit Maggan </em></p>
<p>saamen käsityön opetuksen menetelmät, Peltovuoman koululla luokanopettajana toimivan</p>
<p><em type="italic">Hellin Pietikäisen </em></p>
<p>matematiikan opetuksen apuvälineeksi kehittämä Gárddastallan -peli ja inarinsaamen kielen aikuisopetuksessa paljon käytetty kielimestari-oppipoika-menetelmä.</p>
<p>Saamen kielikylpyopetusta kehittävä koulutus on Saamelaiskäräjien ja Oulun yliopiston Giellagas-instituutin yhteishanke ja kestää kuluvan vuoden loppuun asti. Vuonna 2016 toiminta jatkuu vielä saamen kielikylpyopetusta käsittelevän resurssikirjan toimittamisena. Kirjan on määrä ilmestyä vuoden 2016 aikana.</p>
<p>Hanketta rahoittavat opetushallitus ja Oulun yliopisto. Mukana yhteistyössä ovat myös Saamelainen korkeakoulu (Sámi allaskuvla) ja Vaasan yliopisto.</p>
<p>Hankkeessa on mukana lähes 40 saamen kielellä työskentelevää varhaiskasvattajaa, opettajaa ja opettajaksi opiskelevaa henkilöä. Koulutus on kuuden (6) akateemisen opintopisteen laajuinen. Opetushenkilöstön koulutus on uusi toiminta-alue saamelaiskäräjille.</p>
<p>Ohjelma 6.-7.11.2015 ladattavissa</p>
<p>tästä.</p>
<p>Lisätietoja</p>
<p>Saamelaiskäräjien koulutus- ja oppimateriaalitoimisto/ vs. koulutussihteeri</p>
<p>irmeli.moilanen(at)samediggi.fi .</p>
</body></document>
