<document xml:lang="fin" id="no_id"><header><title>Saamelaiskäräjälakitoimikunnan esitysluonnos esiteltiin Saamelaiskäräjien jäsenille - Samediggi</title><genre code="admin"/><author><unknown/></author><year>2018</year><wordcount>209</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/06/19/saamelaiskarajalakitoimikunnan-esitysluonnos-esiteltiin-saamelaiskarajien-jasenille/</origFileName><parallel_text xml:lang="sme" location="samediggelahkadoaibmagotti_evttohushapmosa_birra_muitaluvvui_samedikki_lahtuide.html"/><parallel_text xml:lang="smn" location="samitiggelaavatoimakode_hammiittasiavtuttas_oovdanpuohtui_samitige_jesanaid.html"/><parallel_text xml:lang="sms" location="saa_mte_gglaa_kktuaimmkaa_dd_e_tkkoshammaz_pirr_teadte_saa_mtee_gg_vuazzlaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjälakitoimikunnan esitysluonnos esiteltiin Saamelaiskäräjien jäsenille</p>
<p>Saamelaiskäräjälakitoimikunnan luonnos saamelaiskäräjälain muutokseksi esiteltiin Saamelaiskäräjien jäsenille ja henkilöstölle ennen Saamelaiskäräjien kokouksen alkua pidetyssä tiedotustilaisuudessa. Esitysluonnos lähetetään tänään lausunnolle. Tavoitteena on, että Saamelaiskäräjät käsittelee muutosesityksen elokuun aikana.</p>
<p>– Takana on tiiviit neuvottelut ja toimikunnassa on saavutettu maksimi. Nyt Saamelaiskäräjien tulee arvioida yhdessä saamelaisyhteisön kanssa, onko esitys hyväksyttävissä, kiteyttää Saamelaiskäräjien puheenjohtaja Tiina Sanila-Aikio.</p>
<p>Lausuntokierroksen jälkeen käydään saamelaiskäräjälain 9 §:n mukainen neuvottelu sekä Saamelaiskäräjien sisäinen käsittely. Saamelaiskäräjien tulee hyväksyä esitys, jotta se etenisi eduskunnan käsiteltäväksi.</p>
<p>– Reilun puolen vuoden kova työ on nyt takana ja olemme saavuttaneet yhden etapin. Seuraavat askeleet ovat esitysluonnoksen lausuntokierros ja Saamelaiskäräjien käsittely. Toivon nyt saamelaisten aktiivisuutta asiassa, jatkaa Saamelaiskäräjien II puheenjohtaja Tuomas Aslak Juuso.</p>
<p>– Esitysluonnosta tarkastellessa on hyvä muistaa, että luonnos on näiden neuvottelujen tulos ja vastaa sitä linjaa, mihin neuvotteluissa on päästy, täsmentää Saamelaiskäräjien vs. lakimiessihteeri Kalle Varis.</p>
<p>Oikeusministeriön viime marraskuussa asettaman toimikunnan työ on perustunut perusoikeuksiin, muihin perustuslain asettamiin velvoitteisiin ja Suomen kansainvälisiin ihmisoikeusvelvoitteisiin sekä YK:n alkuperäiskansojen oikeuksien julistukseen.</p>
<p><em type="italic">Lisätietoja esitysluonnoksen keskeisistä ehdotuksista: </em></p>
<list><p type="listitem">Oikeusministeriön tiedote 19.6.2018: Saamelaiskäräjälakitoimikunnan esitysluonnos lausunnolle</p>
<p type="listitem">Lausuntopyyntö ja luonnos hallituksen esitykseksi lausuntopalvelu.fissä</p>
</list><list><p type="listitem">Tietoa hankkeesta http://oikeusministerio.fi/hanke?tunnus=OM077:00/2017</p>
</list><p><em type="italic">Lisätietoja: </em></p>
<p>Saamelaiskäräjien puheenjohtaja Tiina Sanila-Aikio puh. 050 300 1780, tiina.sanila-aikio(at)samediggi.fi</p>
<p>Saamelaiskäräjien II varapuheenjohtaja Tuomas Aslak Juuso puh. 040 187 1331, tuomas.juuso(at)samediggi.fi</p>
<p>Saamelaiskäräjien vs. lakimiessihteeri Kalle Varis, 010 839 3187, kalle.varis(at)samediggi.fi</p>
</body></document>
