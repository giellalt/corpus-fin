<document xml:lang="fin" id="no_id"><header><title>Uusi Gávpotfearán-mobiilipeli opettaa kaupunki- ja tunnesanastoa kolmella saamen kielellä - Samediggi</title><genre code="admin"/><author><unknown/></author><year>2021</year><wordcount>207</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/08/13/uusi-gavpotfearan-mobiilipeli-opettaa-kaupunki-ja-tunnesanastoa-kolmella-saamen-kielella/</origFileName><parallel_text xml:lang="sme" location="odda_gavpotfearan-mobiilaspeallu_oahpaha_gavpot-_ja_dovdosaniid_golmma_samegillii.html"/><parallel_text xml:lang="smn" location="udda_gavpotfearan-moobiilspella_mattat_kaavpug-_ja_tobdosaanijd_kuulma_samikielan.html"/><parallel_text xml:lang="sms" location="odd_gavpotfearan-mobiilspeall_mattat_gaarad-_da_tabddsannoozz_kooum_saa_mkio_lle.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Uusi Gávpotfearán-mobiilipeli opettaa kaupunki- ja tunnesanastoa kolmella saamen kielellä</p>
<p>Utsjoen kunnan ja Saamelaiskäräjien yhteinen saamen kielten etäopetuksen pilottihanke on julkaissut uuden saamenkielisen Gávpotfearán-mobiilipelin. Peli on toteutettu pohjois-, inarin- ja koltansaamen kielellä.</p>
<p>Gávpotfearán, suomeksi <em type="italic">Kaupunkiseikkailu </em>, on noin 6–8-vuotiaille suunnattu kielikylpymäinen mobiilipeli, jossa pelaaja pääsee seikkailun lomassa oppimaan kaupunki- ja tunnesanastoa erilaisissa kaupunkiympäristöissä. Pelaajan ei tarvitse osata lukea ja kirjoittaa saamea aloittaakseen pelaamista. </p>
<p>Mobiilipelillä on tarkoitus tukea uhanalaisten saamen kielten käyttöä ja oppimista lasten vapaa-ajalla. Pelin ovat suunnitelleen etähankkeen työntekijät yhdessä opettajien kanssa. Pohjoissaamen opettaja Satu Pieski on tyytyväinen lopputulokseen. – Pelin monet ympäristöt tempaavat mukaansa, ja pelaaja oppii arkikielen sanoja niille kehitetyissä ympäristöissä. Mitä enemmän pelaaja oppii sanoja, sitä pidemmälle peli vie, Pieski kertoo.</p>
<p>Projektipäällikkö Hanna Helander toivoo, että mahdollisimman moni lataa pelin lapselleen, koska nykyajan lapset oppivat helpoiten kieltä pelien kautta. – Tavoitteenamme on ollut, että pelaaja saa onnistumisen iloa, ja kieli tulee mukana kuin itsestään, Helander kertoo.</p>
<p>Gávpotfearán-mobiilipeli on ladattavissa sekä Google Play -kaupasta että AppStoresta. Pelin pohjoissaamenkielisenä äänenä on Juulienna Näkkäläjärvi, inarinsaamenkielisenä Satu Aikio ja koltansaamenkielisenä Sisko Hilkka Fofonoff. Pelin on toteuttanut oululainen LudoCraft Oy.</p>
<p>Android Play Store: https://play.google.com/store/apps/details?id=com.LudoCraft.Gavpotfearan iOS : https://testflight.apple.com/join/VlOY5hPi</p>
<p><em type="italic">Lisätietoja: </em></p>
<p>Satu-Marjut Pieski, satu.pieski@edu.utsjoki.fi , 040 546 6514</p>
<p>Hanna Helander, hanna.helander@edu.utsjoki.fi , 040 701 2094</p>
<p>Anni-Sofia Niittyvuopio, anni-sofia.niittyvuopio@samediggi.fi , 040 584 3098</p>
</body></document>
