<document xml:lang="fin" id="no_id"><header><title>Tusina teatteriesityksiä Saamelaisnuorten taidetapahtumaan! - Samediggi</title><genre code="admin"/><author><unknown/></author><year>2020</year><wordcount>181</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/03/19/tusina-teatteriesitysta-saamelaisnuorten-taidetapahtumaan/</origFileName><parallel_text xml:lang="sme" location="guoktenuppelot_teahterbihta_samenuoraid_daiddadahpahussii_.html"/><parallel_text xml:lang="smn" location="kyehtnubaloh_teattercaitalmid_saminuorai_taaidatabahtusan_.html"/><parallel_text xml:lang="sms" location="tuu_zzen_cuajtaalm_saa_mnuori_cea_ppvuodpeei_vid_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tusina teatteriesityksiä Saamelaisnuorten taidetapahtumaan!</p>
<p><em type="italic">Saamelaisnuorten taidetapahtumaan ilmoittautuminen päättyi 15.3., ja mukaan ilmoittautui suuri määrä esityksiä! Tapahtuman pääpäivänä, torstaina 11.4., nähdään 12 saamenkielistä näytelmää, joihin osallistuu yhteensä yli sata lasta ja nuorta. Taidetapahtuman järjestäjät iloitsevat innokkaasta osallistumisesta tapahtumaan! </em></p>
<p>Lisätietoja tapahtumasta ja sen aikatauluista julkaistaan perjantaihin 29.3. mennessä. Tässä vaiheessa on kuitenkin jo varmaa, että <em type="italic">torstain 11.4. ohjelma tulee alkamaan aiemmasta tiedosta poiketen jo klo 9.00 </em>, jotta kaikille esityksille jää tarpeeksi aikaa ja pitkänmatkalaiset pääsevät hyvissä ajoin kotimatkalle. </p>
<p>Ohjelman tauoilla voi mm. tutustua saamenkieliseen lastenkirjallisuuteen, jota tulevat esittelemään <em type="italic">Dávvi Girji, Kolttakulttuurisäätiö, Anar </em><em type="italic">âškielâ </em><em type="italic">servi ja Kieletär </em>. Lisäksi tauoilla voi käydä tarinalaavussa kuulemassa saamenkielisiä tarinoita, kiertää työpajoissa esimerkiksi tekemässä oman taidetapahtumapinssin tai jopa ihan oman kirjan! Taidetapahtumaan tulee myös selfieseinä ja opastus saamen kielten fonttien lataamiseen omaan puhelimeen tai tablettiin. Työpajoihin ei tarvitse ilmoittautua etukäteen. </p>
<p>Taidetapahtuma käynnistyy avajaisjuhlalla keskiviikkoiltana 10.4. klo 18 Sajoksen suuressa auditoriossa. Tapahtumaan on ilmoittautunut ryhmiä Helsingistä Utsjoelle ja luvassa on jälleen värikäs ja iloinen saamenkielinen juhlapäivä! Tervetuloa! Tavataan Sajoksessa!</p>
<p><em type="italic">Lisätietoja: </em></p>
<p>Anna Lumikivi 010 839 3174, 040 684 1957 anna.lumikivi(at)samediggi.fi Facebook: @saamelaisnuortentaidetapahtuma Instagram: @samenuoraid_daiddadahpahus Tapahtuman hashtagit: #sndd2019 / #sntt2019</p>
</body></document>
