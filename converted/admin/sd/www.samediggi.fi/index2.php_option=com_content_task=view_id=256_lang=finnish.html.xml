<document xml:lang="fin" id="no_id"><header><title>Samediggi - Saamelaiskäräjät - Olen Niillas Holmberg (2008)</title><genre code="admin"/><author><unknown/></author><wordcount>216</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=256&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=256_lang=davvi.html"/><parallel_text xml:lang="smn" location="index2.php_option=com_content_task=view_id=256_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Olen Niillas Holmberg (2008)</p>
<p>ja elin elämäni 16 ensimmäistä vuotta Utsjoella, suomineidon päälaella, kunnes muutin Tampereelle opiskelun merkeissä. Sain paikan Tampereen ilmaisutaidon erityislukiosta, jossa tarkoituksenani on ollut kehittää musiikin, kirjallisuuden ja näyttelemisen taitojani, jotta voisin mahdollisimman hyvin pitää yllä ja edistää kulttuuriani. Muutto pois saamelaisalueelta merkitsi tietenkin suurta muutosta elämääni. Suurin asia muutossa oli kuitenkin se, että aloin ymmärtää paremmin, mitä saamelaisuus minulle merkitsee. Joskus täytyy mennä kauemmas nähdäkseen.</p>
<p>Ne, jotka ovat joskus olleet kauan pois kotoa ilman perhettä ja palanneet sitten kotiin, voivat samastua minuun, kun minulta kysytään, mitä saamelaisuus minulle on. Se on tunne, jota on vaikea kuvailla. Hiljattain valmistuneessa runokirjassani tämä on kuitenkin ollut yksi pyrkimyksistäni. Kirja olisi tarkoitus saada julkaistua ensi vuoden puolella. Kirjoitan pohjoissaameksi, äidinkielelläni. Tampereella ollessani tuntuu jatkuvasti siltä, kuin olisin kotoisin toisesta ulottuvuudesta, jonne voi hädän tullen aina paeta, ja mikäs sen parempi tunne! Monille lähtöni Tampereelle, n.1100 kilometrin päähän kotoa, on ollut kysymysmerkki. Joidenkin mielestä olen ikään kuin hylännyt juureni, paennut pois. Asia on kuitenkin päinvastainen. Saamelaisuus, Saame ja saamen kieli ovat päivittäin mielessäni. Tunnen lähteneeni, jotta voin tulla isompana takaisin, jotta auttava käteni olisi isompi.</p>
<p>Kaiken kaikkiaan olen todella ylpeä saamelaisuudestani, enkä häpeile sitä. Ei pidä olla leuhka, muttei ole väärin olla ylpeä siitä, mitä on ja mihin kuuluu. Häpeilyä on viime vuosisadan aikana nähty ihan tarpeeksi.</p>
</body></document>