<document xml:lang="fin" id="no_id"><header><title>Saamelaisten kansallispäivää vietetään 6.2. - Saamelaiskäräjien toimintaan pääsee tutustumaan Inarissa - Samediggi</title><genre code="admin"/><author><unknown/></author><year>2023</year><wordcount>443</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/01/30/saamelaisten-kansallispaivaa-vietetaan-6-2-saamelaiskarajien-toimintaan-paasee-tutustumaan-inarissa/</origFileName><parallel_text xml:lang="sme" location="sami_albmotbeaivvi_avvudit_6_2.html"/><parallel_text xml:lang="smn" location="saami_aalmugpeivi_avuduvvoo_6_2_.html"/><parallel_text xml:lang="sms" location="saa_mi_meersazpeei_v_vie_ttjet_6_2_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaisten kansallispäivää vietetään 6.2. – Saamelaiskäräjien toimintaan pääsee tutustumaan Inarissa</p>
<p><em type="italic">Saamelaisten kansallispäivää vietetään vuosittain helmikuun 6. päivä. Juhlallisuuksia vietetään perinteisesti eri puolilla Saamenmaata ja myös Saamenmaan ulkopuolella. Saamelaiskäräjien monipuoliseen toimintaan pääsee tutustumaan Saamelaiskulttuurikeskus Sajoksessa Inarissa Saamelaiskäräjien avointen ovien päivässä. </em></p>
<p>Saamelaiskäräjien puheenjohtaja Tuomas Aslak Juuso toivottaa kaikki tervetulleiksi tutustumaan Saamelaiskäräjien toimintaan. – Vaikka saamelaisten perustuslaillinen itsehallinto on ollut viime aikoina runsaasti keskusteluissa, ei aina meille saamelaisillekaan ole välttämättä ihan selvää, mitä kaikkea se meille käytännössä tarkoittaa, Juuso sanoo. Onkin erityisen hienoa näin kansallispäivänä päästä esittelemään kaikille sitä tärkeää työtä, jota Saamelaiskäräjillä suurella sydämellä ja asiantuntemuksella tehdään, Juuso jatkaa.</p>
<p>Saamelaiskäräjien avointen ovien päivä alkaa Sajoksen auditoriossa klo 9.45 Saamelaiskäräjien puheenjohtajan kansallispäivän tervehdyksellä. Saamelaiskäräjien musiikkikeskus, lastenkulttuurikeskus Mánnu ja elokuvakeskus Skábma vastaavat päivän ohjelmatarjonnasta. Saamelaiskäräjät tarjoaa vieraille juhlakahvit ja Sajoksen ravintola Čaijusta voi ostaa juhlalounaan. Paikan päällä on myös mahdollisuus osallistua arvontaan, josta voi voittaa kaksi lippua Ijahis idja -festivaalille. Tilaisuus on avoin kaikille kiinnostuneille.</p>
<p type="title">Ohjelma:</p>
<p>Klo 9.45, Sajos auditorio (45 min) Kansallispäivän videotervehdys | Saamelaiskäräjien puheenjohtaja Tuomas Aslak Juuso Konsertti: Vildá | Musiikkikeskus</p>
<p>Klo 9.45, Sajos, Silba (45 min) Alle kouluikäisten lastenohjelma | Saamelainen lastenkulttuurikeskus Mánnu</p>
<p>Klo 10.30–15.00, Sajos aula Tutustu Saamelaiskäräjien toimintaan! Saamelaiskäräjien yleinen toimisto, koulutus- ja oppimateriaalitoimisto ja saamen kielen toimisto esittäytyvät. Mukana mm. pinssipaja ja pelinurkkaus.</p>
<p>Klo 10.30 ja 13.00, lähtö Sajoksen aulasta Oppimateriaalin opastuskierros | Koulutus- ja oppimateriaalitoimisto</p>
<p>Klo 11.30 ja 12.30, Sajos aula Livđe-esityksiä: Anna Morottaja | Musiikkikeskus</p>
<p>Klo 14.00, Sajos auditorio (30 min) Dokumentti Isoisäni kieli | Elokuvakeskus Skábma</p>
<p>Klo 15.00 Sajos auditorio (15 min) Sajoksen esittelyvideo</p>
<p>Klo 18.00 Sajos auditorio Revontulten räppäri dokumenttielokuva | Elokuvakeskus Skábma</p>
<p type="title">Saamelaisten kansallispäivä</p>
<p>Saamelaisten kansallispäivää vietetään vuosittain helmikuun 6. päivänä. Päivä on yksi saamelaisten liputuspäivistä, mutta lisäksi niin Suomen, Ruotsin kuin Norjankin viranomaiset suosittavat yleistä liputusta.</p>
<p>Saamelaisten kansallispäivä on vielä nuori juhlapäivä. Suomalaiseen almanakkaan se merkittiin vuonna 2004. Kansallispäivästä päätettiin kuitenkin jo vuonna 1992, ja juhlapäivän juuret juontavat yli sadan vuoden taakse, vuoteen 1917. Tuolloin Norjan Trondheimissa järjestettiin ensimmäinen pohjoismainen saamelaiskokous, jonka tarkoitus oli pohtia saamelaisten elinmahdollisuuksia ja ottaa kantaa saamelaisia koskeviin kysymyksiin. Käsitellyistä aiheista tärkeimpiä olivat liikkumiseen, maiden käyttöön, poronhoitoon ja koulunkäyntiin liittyvät kysymykset.</p>
<p type="title">Lisätietoja:</p>
<p>Tuomas Aslak Juuso Puheenjohtaja 040 687 3394 tuomas.juuso@samediggi.fi</p>
<p>Pia Ruotsala-Kangasniemi Hallintopäällikkö 010 839 3106 / 040 726 2688 pia.ruotsala@samediggi.fi</p>
<p>Johanna Alatorvinen Viestintäsihteeri puh. 010 839 3140 / 040 663 4493 johanna.alatorvinen@samediggi.fi</p>
<p type="title">Linkit:</p>
<p>Tervehdyksiä saamen kielillä</p>
<p>https://www.flickr.com/photos/samediggi-saamelaiskarajat/albums</p>
<list><p type="listitem">Saamelaiskäräjien Flickr-tililtä löydät kuvia mm. Saamelaiskäräjien toiminnasta, jäsenistä ja tapahtumista. Kuvia voi käyttää tiedonvälitystä palveleviin tarkoituksiin hyviä tapoja noudattaen. Merkitsethän kuvan lähteen ja kuvaajan nimen.</p>
</list><p type="title">Lisätietoja Saamelaiskäräjistä:</p>
<p>Saamelaiskäräjät on saamelaisten edustuksellinen itsehallintoelin Suomessa. Omalla lailla (L974/1995) perustettu Saamelaiskäräjät turvaa toiminnallaan saamelaisen alkuperäiskansakulttuurin säilymisen ja kehittämisen. Saamelaiskäräjät suunnittelee ja toteuttaa saamelaisten kielellistä ja kulttuurista itsehallintoa sekä valvoo ja edistää saamelaisten oikeuksia ja elinoloja.</p>
</body></document>
