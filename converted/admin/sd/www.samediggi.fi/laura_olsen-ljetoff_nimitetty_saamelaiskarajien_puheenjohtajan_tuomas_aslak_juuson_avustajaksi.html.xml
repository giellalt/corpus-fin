<document xml:lang="fin" id="no_id"><header><title>Laura Olsén-Ljetoff nimitetty Saamelaiskäräjien puheenjohtajan Tuomas Aslak Juuson avustajaksi - Samediggi</title><genre code="admin"/><author><unknown/></author><year>2020</year><wordcount>140</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/08/11/laura-olsen-ljetoff-nimitetty-saamelaiskarajien-puheenjohtajan-tuomas-aslak-juuson-avustajaksi/</origFileName><parallel_text xml:lang="sme" location="laura_olsen-ljetoff_lea_nammaduvvon_samedikki_sagadoalli_tuomas_aslak_juuso_veahkkin.html"/><parallel_text xml:lang="smn" location="laura_olsen-ljetoff_lii_nomattum_samitige_saavajodetteijee_tuomas_aslak_juuso_isedeijen.html"/><parallel_text xml:lang="sms" location="laura_olsen-ljetoff_lij_noomtum_saa_mtee_gg_saaggjaa_dteei_tuomas_aslak_juuso_vea_kktee_jen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Laura Olsén-Ljetoff nimitetty Saamelaiskäräjien puheenjohtajan Tuomas Aslak Juuson avustajaksi</p>
<p>Kuva: Johanna Alatorvinen/ Saamelaiskäräjät</p>
<p>Laura Olsén-Ljetoff on nimitetty puheenjohtajan avustajaksi 10.8.2020 alkaen Rosa-Máren Maggan siirryttyä uuteen työhön elokuun 2020 alussa . Olsén-Ljetoff toimii tehtävässä vaalikauden 2020–2023 ajan ja työskentelee Inarissa Sajoksessa.</p>
<p>Avustajan työtehtäviin kuuluu avustaa puheenjohtajaa hänelle tarkoitetuissa tehtävissä. Avustaja valmistelee ja esittelee tarvittaessa hallituksen, käräjien ja lautakuntien kokouksessa toimialaansa kuuluvia asioita sekä toimeenpanee niiden päätökset. Hallintopäällikkö nimesi Olsén-Ljetoffin toimikaudeksi puheenjohtajan avustajaksi puheenjohtajan esityksestä Saamelaiskäräjien työjärjestyksen kohdan 7 b § mukaan.</p>
<p>Olsén-Ljetoff on työskennellyt Saamelaiskäräjillä aikaisemmin kahteen otteeseen ensin vuonna 2016 Nuorisoneuvoston Oahppoofelaš -hankkeessa sekä vuonna 2019 kansainvälisten asioiden sihteerin viransijaisena. Ennen aloittamistaan puheenjohtajan avustajan tehtävissä hän työskenteli Kolttakulttuurisäätiöllä kolttasaamelaisten kalastukseen liittyvää perinnetietoa käsittelevässä hankkeessa. Lisäksi hän on aikaisemmin työskennellyt mm. Lapin yliopiston Arktisessa keskuksessa tutkijana erilaisten saamelaisten oikeuksiin ja yhteiskunnalliseen asemaan liittyvien tutkimushankkeiden parissa.</p>
<p type="title">Yhteystiedot:</p>
<p>laura.olsen-ljetoff(at)samediggi.fi</p>
<p>puh. 040 617 5113</p>
</body></document>
