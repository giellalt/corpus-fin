<document xml:lang="fin" id="no_id"><header><title>Kielipesätoiminnan ohjausryhmä kokoontui järjestäytyäkseen - Samediggi</title><genre code="admin"/><author><unknown/></author><year>2018</year><wordcount>147</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/04/27/kielipesatoiminnan-ohjausryhma-kokoontui-jarjestaytyakseen/</origFileName><parallel_text xml:lang="sme" location="giellabeassedoaimma_stivrenjoavkku_coahkkanii_ja_ortniiduvai.html"/><parallel_text xml:lang="smn" location="kielapiervaltooima_stivrimjuavhu_cokkanij_ja_ornijdij.html"/><parallel_text xml:lang="sms" location="kiollpie_sstuaimmjummuz_o_hjjeemjoukk_nooroodi_da_riassoodi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kielipesätoiminnan ohjausryhmä kokoontui järjestäytyäkseen</p>
<p>Saamelaiskäräjät kutsui koolle saamelaista kulttuuri- ja kielipesätoimintaa järjestävät kunnat ja yhdistykset 26.4. ensimmäiseen kielipesätoiminnan ohjausryhmän kokoukseen. Ohjausryhmä on kokouksessaan järjestäytynyt ja keskustellut kielipesätoiminnan haasteista, onnistumisista sekä ajankohtaisista kehitystarpeista. Ohjausryhmän puheenjohtajana toimii Saamelaiskäräjien saamen kielineuvoston puheenjohtaja <em type="italic">Neeta Jääskö </em>. Ohjausryhmä valitsi keskuudestaan varapuheenjohtajaksi <em type="italic">Rauni Äärelä-Vihriälän </em>. </p>
<p>– Kokouksessa sitouduttiin yhteiseen päämäärään kehittää saamelaisten kulttuuri- ja kielipesätoimintaa ja luoda saamelaislasten kielenelvytykselle mahdollisimman hyvä ja vakaa ympäristö, kertoo ohjausryhmän puheenjohtaja <em type="italic">Neeta Jääskö </em>. </p>
<p>Saamelaiskäräjät päätti joulukuun 2017 täysistunnossa ohjausryhmän perustamisesta, ja saamelaista kulttuuri- ja kielipesätoimintaa järjestävät tahot ovat nimenneet omat edustajansa ohjausryhmään. Ohjausryhmän toimikausi on neljä vuotta, ja se työskentelee saamelaisen kulttuuri- ja kielipesätoiminnan pitkäjänteisen kehittämisen eteen Saamelaiskäräjien kielineuvoston neuvoa-antavana elimenä. Mukana ohjausryhmässä ovat <em type="italic">Saamelaiskäräjät </em><em type="italic">koollekutsuvana tahona, </em><em type="italic">Utsjoen kunta, Inarin kunta ja Anarâškielâ servi, Enontekiön kunta, Sodankylän kunta, Oulun kaupunki, Rovaniemen kaupunki ja City-Sámit ry </em>. </p>
<p><em type="italic">Lisätietoja: </em>Ma. kielipesäohjaaja Annika Pasanen, puh. 010 839 3119, annika.pasanen(at)samediggi.fi </p>
</body></document>
