<document xml:lang="fin" id="no_id"><header><title>Kouluvierailut ovat nyt tilattavissa keväälle 2019 - Samediggi</title><genre code="admin"/><author><unknown/></author><year>2019</year><wordcount>172</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/01/17/kouluvierailut-ovat-nyt-tilattavissa-kevaalle-2019/</origFileName><parallel_text xml:lang="sme" location="dal_sahtta_dinggot_skuvlagalledemiid_giddii_2019.html"/><parallel_text xml:lang="smn" location="skovlakolliistalmijd_puahta_taal_tiilad_kiidan_2019.html"/><parallel_text xml:lang="sms" location="skooulko_ll_jummuz_lie_aa_n_ti_ll_jemnalla_keadda_2019.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kouluvierailut ovat nyt tilattavissa keväälle 2019</p>
<p>Saamelaiskäräjien nuorisoneuvoston ja Nuorten Akatemian yhteishanke Dihtosis on kouluttanut yhteensä 12 kouluvierailijaa, joita voi tilata kouluille kertomaan asianmukaista tietoa saamelaisuudesta. <em type="italic">Vierailuita voi tilata 1.2.-31.5.2019 väliselle ajalle </em>.  </p>
<p>Vierailuita voi tilata pk-seudulle, Turkuun, Tampereelle, Jyväskylään, Ouluun, Rovaniemelle sekä Sodankylään ja sen lähialuelle. Vierailun kesto määräytyy oppilaitoksen oppituntien pituuden mukaan. Oppitunti koostuu lyhyestä info-osuudesta sekä toiminnallisista harjoituksista. Tuntien aikana oppilaat pääsevät syventymään teemaan yhdessä tehden, keskustellen ja pohtien. Vierailu on oppilaitokselle maksuton.</p>
<p>Jos oppilaitoksesi paikkakunta sijaitsee muualla kuin edellä mainituissa paikoissa tai oppilaasi ovat muulla luokka-asteella kuin yläkoulussa, tarjoamme teille opetuksen tueksi saamelaisaiheista menetelmäpakkaa. Pakka sisältää info-osuuden aiheesta sekä 18 toiminnallista harjoitusta, joiden avulla aiheeseen on helppo syventyä. Menetelmäpakkaa voi oppilaitoksissa esimerkiksi hyödyntää saamelaisten kansallispäivän (6.2.) viettämisessä. Pakka on maksuton.</p>
<p>Dihtosis-hanke on Saamelaiskäräjien nuorisoneuvoston ja Nuorten Akatemian yhteishanke, jonka tavoitteena on lisätä valtaväestöön kuuluvien nuorten tietoisuutta saamelaisista ja saamelaiskulttuurista. Hanketta rahoittaa Opetus- ja kulttuuriministeriö.</p>
<p>Tilaa kouluvierailu tai menetelmäpakka oppilaitokseesi: www.nuortenakatemia.fi/kouluvierailulomakkeet/</p>
<p type="title">Lisätietoja:</p>
<p>Projektityöntekijä, Saamelaiskäräjät, Minna Lehtola 040 650 3620 minna.lehtola(a)samediggi.fi</p>
<p>Projektikoordinaattori, Nuorten Akatemia, Ulla Saalasti 040 567 4203, ulla.saalasti(at)nuortenakatemia.fi</p>
</body></document>
