<document xml:lang="fin" id="no_id"><header><title>Ijahis idja -alkuperäiskansojen musiikkifestivaali perutaan koronaviruspandemian vuoksi - Samediggi</title><genre code="admin"/><author><unknown/></author><year>2020</year><wordcount>109</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/05/20/ijahis-idja-alkuperaiskansojen-musiikkifestivaali-perutaan-koronaviruspandemian-vuoksi/</origFileName><parallel_text xml:lang="sme" location="ijahis_idja_-eamialbmogiid_musihkkafestivala_sluhttejuvvo_koronaviruspandemiija_dihte.html"/><parallel_text xml:lang="smn" location="ijattes_ijja_-algaaalmugij_muusikfestivaal_ij_uarnejuu_koronaviruspandemia_tiet.html"/><parallel_text xml:lang="sms" location="iinnte_mes_inn_-alggmeerai_musikkfestivaal_jarraa_stet_koronaviruspandemia_diott.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ijahis idja -alkuperäiskansojen musiikkifestivaali perutaan koronaviruspandemian vuoksi</p>
<p>Ijahis idja -alkuperäiskansojen musiikkifestivaali perutaan koronaviruspandemian vuoksi. Ijahis idja oli tarkoitus järjestää 14.–15.8.2020 Inarissa.</p>
<p>Ijahis idja -festivaalin järjestäjät pitävät kävijöiden ja henkilökunnan turvallisuuden takaamista kaikissa olosuhteissa tapahtuman järjestämisen kannalta tärkeimpänä asiana. Järjestäjät ovat seuranneet COVID-19 -tilanteen kehittymistä pitkään, mutta nyt on selvää, että kansainvälisen yleisötapahtuman järjestäminen turvallisesti elokuun puolivälissä on mahdotonta. Festivaalin peruminen on valitettavaa, mutta ainoa oikea ja vastuullinen päätös vallitsevassa tilanteessa.</p>
<p>Ijahis idja järjestää mahdollisuuksien mukaan muuta toimintaa ja tiedottaa asiasta myöhemmin.</p>
<p>Ijahis idjan järjestävät yhteistyössä Anára Sámisearvi ry, Saamelaiskäräjät, Saamelaiskulttuurikeskus Sajos, Saamelaisalueen koulutuskeskus, Saamelaismuseo Siida, Inarin kunta ja Yle Sápmi.</p>
<p type="title">Lisätietoja:</p>
<p>tuottaja Oula Guttorm oula.guttorm(at)samediggi.fi +358 40 667 4545</p>
</body></document>
