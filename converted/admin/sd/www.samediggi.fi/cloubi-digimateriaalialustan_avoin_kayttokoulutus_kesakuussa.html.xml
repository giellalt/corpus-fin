<document xml:lang="fin" id="no_id"><header><title>Cloubi-digimateriaalialustan avoin käyttökoulutus kesäkuussa - Samediggi</title><genre code="admin"/><author><unknown/></author><year>2021</year><wordcount>263</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/06/03/cloubi-digimateriaalialustan-avoin-kayttokoulutus-kesakuussa/</origFileName><parallel_text xml:lang="sme" location="cloubi-digimaterialavuodu_rabas_geavaheaddjiskuvlejupmi_geassemanus.html"/><parallel_text xml:lang="smn" location="cloubi-digimateriaalvuadu_avus_kevttimskovlim_kesimaanust.html"/><parallel_text xml:lang="sms" location="cloubi-digimateriaalvuad_aa_v_aa_nnemskooultos_kie_ssmannust.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Cloubi-digimateriaalialustan avoin käyttökoulutus kesäkuussa</p>
<p><em type="italic">Saamelaiskäräjät ja Arktista pedagogiikkaa II-hanke järjestävät Cloubi-digimateriaalialustan käyttökoulutuksen kesäkuun aikana. Koulutus on avoin kaikille digimateriaalin tekemisestä kiinnostuneille yli 15-vuotiaille. </em></p>
<p>Cloubi on nykyaikainen oppimateriaalialusta, jota käyttävät muun muassa oppimateriaalikustantajat. Saamenkielistä opetusta varten Cloubiin on tuotettu esimerkiksi historian ja yhteiskuntaopin Forum-materiaali ja inarinsaamen äidinkielen Virkkuuvääri-sarja. Avoimiin digimateriaaleihin voi tutustua tästä Avoimet digimateriaalit .</p>
<p type="title">Koulutuksella katse tulevaisuuteen</p>
<p>Koulutus on hyvä tilaisuus tutustua digimateriaalin tuottamiseen ja saada kokemusta digimateriaalin tekemisestä.</p>
<p>– Koulutus antaa mahdollisuuden kokeilla, miltä digimateriaalin tekeminen tuntuu ja olisiko siitä nuorille mahdollisesti hyötyä tulevaisuudessa. Haluamme tarjota koulutuksella myös kiinnostavaa tekemistä kesäksi. Jokainen osallistuja voi kokeilla alustan mahdollisuuksia ja tehdä omia digimateriaalejaan vaikka koko kesän ajan, sanoo Saamelaiskäräjien oppimateriaalisihteeri Petra Kuuva.</p>
<p type="title">Koulutus avaa mahdollisuuksia saamenkieliseen oppimateriaalityöhön</p>
<p>Saamelaiskäräjien koulutus- ja oppimateriaalitoimisto tuottaa enenevässä määrin digitaalista oppimateriaalia. Saamelaiskäräjät toivoo, että saamenkieliseen oppimateriaalityöhön löytyy uusia tekijöitä. Digitaalisen osaamisen lisäksi oppimateriaalituotanto tarvitsee muun muassa kuvittajia ja tekstien lukijoita.</p>
<p>Koulutukseen osallistuminen ja Cloubissa toimiminen onnistuu tavallisella tietokoneella ja hyvällä internet-yhteydellä. Cloubi-ympäristö toimii selaimessa, joten ohjelmaa ei tarvitse ladata omalle koneelle. Tavallisella näppäimistöllä ja hiirellä pärjää hyvin.</p>
<p>Koulutus on suomeksi Google Hangouts-sovelluksen kautta seuraavasti:</p>
<list><p type="listitem">Koulutuskerta 1: 14.6.2021 klo 14:00 – 16:00</p>
<p type="listitem">Koulutuskerta 2: 21.6.2021 klo 14:00 – 16:00</p>
<p type="listitem">Koulutuskerta 3: 28.6.2021 klo 14:00 – 16:00</p>
<p type="listitem">Loppuesittely: 09.8.2021 klo 14:00 – 16:00.</p>
</list><p>Loppuesittelyn jälkeen materiaalit julkaistaan Cloubissa avoimina digimateriaaleina tekijän suostumuksella.</p>
<p>Ilmoittaudu koulutukseen 10.6.2021 mennessä Webropol-lomakkeen kautta: https://link.webropolsurveys.com/S/DDD1F784299E0043</p>
<p type="title">Lisätietoja:</p>
<p>Petra Kuuva Oppimateriaalisihteeri 040 677 22 75 petra.kuuva@samediggi.fi</p>
<p>Saamelaiskäräjät</p>
<p>Unni Länsman Projektipäällikkö, Arktista pedagogiikkaa II -hanke 050 502 1357 unni.lansman@sogsakk.fi Saamelaisalueen koulutuskeskus</p>
<p type="title">Linkit:</p>
<p>www.samediggi.fi</p>
<p>Saamelaiskäräjien koulutus- ja oppimateriaalitoimisto Koulutus ja oppimateriaali – Samediggi</p>
<p>Arktista pedagogiikkaa II, saamelaisopetuksen digiverkosto -hanke www.sogsakk.fi/arktistapedagogiikkaa2</p>
</body></document>
