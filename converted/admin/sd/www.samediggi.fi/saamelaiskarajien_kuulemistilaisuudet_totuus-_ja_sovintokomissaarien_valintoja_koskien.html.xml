<document xml:lang="fin" id="no_id"><header><title>Saamelaiskäräjien kuulemistilaisuudet totuus- ja sovintokomissaarien valintoja koskien - Samediggi</title><genre code="admin"/><author><unknown/></author><year>2020</year><wordcount>366</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/10/28/saamelaiskarajien-kuulemistilaisuudet-totuus-ja-sovintokomissaarien-valintoja-koskien/</origFileName><parallel_text xml:lang="sme" location="samedikki_gullandilalasvuodat_guoskkadin_duohtavuoda-_ja_soabadankomissaraid_valljema.html"/><parallel_text xml:lang="smn" location="samitige_kuullamtilalasvuodah_tuotavuota-_ja_sovadattamkomissaarij_valjiimist.html"/><parallel_text xml:lang="sms" location="saa_mtee_gg_kuullampoodd_tuottvuott-_da_suavadvuottkomissaari_va_lljummsid_kuoskee_l.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjien kuulemistilaisuudet totuus- ja sovintokomissaarien valintoja koskien</p>
<p><em type="italic">Saamelaiskäräjät järjestää kuulemiset saamen kansalle totuus- ja sovintokomissaarien valinnoista. Koronatilanteesta johtuen tilaisuudet pidetään etäyhteyden kautta. </em></p>
<p>Etäkuulemiset järjestetään Zoom-sovelluksen kautta ja kuulemisiin voi osallistua joko sovelluksen kautta tai soittamalla puhelimitse. <em type="italic">Etäkuulemisiin tulee ilmoittautua etukäteen </em>viimeistään kyseistä kuulemistilaisuutta edeltävänä arkipäivänä klo 12.00 mennessä tästä linkistä ( https://link.webropolsurveys.com/S/9A23CFEB09B76748 ) tai soittamalla numeroon 040 676 5102. Lähetämme ilmoittautuneille sähköpostitse linkin kuulemistilaisuuksiin, osallistumisohjeet sekä eettisen ohjeistuksen tilaisuuksien keskustelun pohjalle. </p>
<p>Kuulemistilaisuuksien järjestämisessä huomioidaan eri saamen kieliryhmät sekä suomen kieli. Lisäksi tilaisuuksissa otetaan huomioon eri puolilla saamelaisten kotiseutualuetta sekä sen ulkopuolella asuvat henkilöt. Kaikissa saamenkielisissä tilaisuuksissa on Zoom-sovelluksen kautta osallistuttaessa tulkkaus saame-suomi.</p>
<p>Kuulemistilaisuuksien puheenjohtajana toimii psykiatrinen sairaanhoitaja Niila Rahko ja sihteerinä Saamelaiskäräjien ma. suunnittelija Heli Aikio.</p>
<p>Kuulemistilaisuudet nauhoitetaan ja nauhoitteita säilytetään Saamelaiskäräjillä kaksi viikkoa tilaisuuden jälkeen raportoinnin tukena. Kaikista kuulemistilaisuuksista laaditaan muistio ja muistioiden pohjalta kootaan raportti Saamelaiskäräjien hallituksen ja täyskokouksen käyttöön komissaarien valintaa koskevan päätöksenteon tueksi.</p>
<p>Etäkuulemistilaisuuksien lisäksi oman näkemyksensä totuus- ja sovintokomissaareilta vaadittavista ominaisuuksista ja osaamisesta sekä tukensa ehdolla oleville henkilöille voi ilmaista Saamelaiskäräjille myös sähköpostitse info(at)samediggi.fi , postitse osoitteeseen Saamelaiskäräjät, Sajos, 99870 Inari <em type="italic">17.11.2020 saakka </em>tai puhelimitse ennalta ilmoitettuina puhelinaikoina. </p>
<p type="title">Etäkuulemisten aikataulu:</p>
<list><p type="listitem">Keskiviikko 4.11.2020 klo 18–20.30 suomenkielinen kuuleminen</p>
<p type="listitem">Maanantai 9.11.2020 klo 18–20.30 pohjoissaamenkielinen kuuleminen Inarin alueella asuville</p>
<p type="listitem">Tiistai 10.11.2020 klo 18–20.30 pohjoissaamenkielinen kuuleminen Vuotson alueella ja saamelaisten kotiseutualueen ulkopuolella asuville</p>
<p type="listitem">Keskiviikko 11.11.2020 klo 18–20.30 inarinsaamenkielinen kuuleminen</p>
<p type="listitem">Torstai 12.11.2020 klo 18–20.30 saamelaisnuorten kuuleminen</p>
<p type="listitem">Maanantai 16.11.2020 klo 18–20.30 pohjoissaamenkielinen kuuleminen Utsjoen ja Enontekiön alueella asuville</p>
<p type="listitem">Tiistai 17.11.2020 klo 18–20.30 koltansaamenkielinen kuuleminen</p>
</list><p><em type="italic">Etäkuulemisiin tulee ilmoittautua etukäteen </em>viimeistään kyseistä kuulemistilaisuutta edeltävänä arkipäivänä klo 12.00 mennessä tästä linkistä ( https://link.webropolsurveys.com/S/9A23CFEB09B76748 ) tai soittamalla numeroon 040 676 5102. </p>
<p type="title">Puhelinajat:</p>
<list><p type="listitem">Maanantai 2.11.2020 klo 9–16.00 inarinsaamenkielinen puhelinkuuleminen, Heli Aikio, puh. 040 676 5102 / 010 839 3107</p>
<p type="listitem">Tiistai 3.11.2020 klo 9–16.00 pohjoissaamenkielinen puhelinkuuleminen, Pia Ruotsala-Kangasniemi, puh. 040 726 2688 / 010 839 3106</p>
<p type="listitem">Keskiviikko 4.11.2020 klo 9–16.00 koltansaamenkielinen puhelinkuuleminen, Laura Olsén-Ljetoff, puh. 040 617 5113 / 010 839 3190</p>
<p type="listitem">Perjantai 6.11.2020 klo 9–16.00 suomenkielinen puhelinkuuleminen, Heli Aikio, puh. 040 676 5102 / 010 839 3107</p>
</list><p type="title">Lisätietoja</p>
<p>sihteeri, ma. suunnittelija Heli Aikio, 040 676 5102 / 010 839 3107, heli.aikio(at)samediggi.fi</p>
<p>puheenjohtajan avustaja Laura Olsén-Ljetoff, 040 617 5113 / 010 839 3190, laura.olsen-ljetoff(at)samediggi.fi</p>
<p>Saamelaiskäräjien sivusto saamelaisten totuus- ja sovintokomissiosta</p>
<p>Komissaariehdokkaat</p>
<p><em type="italic">Kuva: Tarja Länsman </em></p>
</body></document>
