<document xml:lang="fin" id="no_id"><header><title>Samediggi - Saamelaiskäräjät - Ijahis idja rokkaa, joikaa, laulaa, tanssii ja räppää elokuussa</title><genre code="admin"/><author><unknown/></author><wordcount>324</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=886&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=886_lang=davvi.html"/><parallel_text xml:lang="smn" location="index2.php_option=com_content_task=view_id=886_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ijahis idja rokkaa, joikaa, laulaa, tanssii ja räppää elokuussa</p>
<p>Inarissa elokuussa järjestettävän alkuperäiskansojen musiikkitapahtuma Ijahis idjan koko ohjelma on julkistettu. Ohjelma on jälleen monipuolinen ja se nostaa esille erityisesti koltta- ja inarinsaamelaista musiikki- ja tanssiperinnettä. Tapahtuman pääesiintyjä on maailman tunnetuimmaksi saamelaiseksi kutsuttu Mari Boine yhtyeineen.</p>
<p>Festivaalin alkuperäiskansavieras Veronika Usholik Gubernator yhtyeineen saapuu Inariin Siperiasta, Tsukotkan niemimaalta, jonka lisäksi tapahtumassa päästään nauttimaan suomalais-senegalilaisen Sila Fato- kokoonpanon mukaansatempaavasta esityksestä. Lisäksi ohjelmassa on saamelaismusiikin konsertteja, lastenohjelmaa, perinteistä joikua, inarinsaamelaista livđeä, kolttasaamelaista leu´ddia, kolttakatrillia, saamelaismusiikkiin keskittyvät klubi-illat sekä koko illan jatkuvat saamelaisen käsityön markkinat.</p>
<p>Tapahtuma alkaa perjantaina 15.8 Saamelaiskulttuurikeskus Sajoksessa perinteeksi muodostuneella lasten – ja nuortenpäivällä. Päivä koostuu saamenopiskelijoille tarkoitetuista musiikkityöpajoista sekä kaikille avoimesta ja ilmaisesta Ijahis ija násttážat-konsertista. Lastenkonsertissa kuullaan lasten omien esitysten lisäksi alkuperäiskansavieraiden musiikkia. Perjantain klubi-ilta järjestetään hotelli Kultahovilla, jossa musiikista vastaavat DJ Oula sekä inarinsaameksi räppäävä Amoc.</p>
<p>Lauantaina festivaalin ohjelma alkaa Sajoksen auditoriossa Fossekallen- kuoron konsertilla. Fossekallen kuoro on Neidenistä saapuva acappella kuoro, joka koostuu lähes kolmestäkymmenestä suomalaisesta, norjalaisesta ja venäläisestä innokkaasta kuoroharrastajasta. Ijahis idjassa kuoro esittää mm. kolttasaamelaista leu´ddia omintakeisella otteellaan.</p>
<p>Kuorokonsertin jälkeen tapahtuma jatkuu Sajoksen pihamaalla ulkoilmafestivaalina, jossa Mari Boinen lisäksi esiintyvät mm. karasjokilainen Felgen Orkester soittaen leppoisaa pohjoissaamenkielistä, joiulla höystettyä poprokkia. Illan monipuolisimmasta konsertista vastaa Tuupa Houseband useine artisteineen. Tuupan konsertin artisteina lavalla nähdään Ailu Valle, Amoc, Tiina Sanila-Aikio, Ulla Pirttijärvi Länsman, SomBy sekä Niillas Holmberg. Perinteistä joiusta, livđestä ja leu´ddista päässään puolestaan nauttimaan Petra Magga-Varsin, Matti Morottajan, Tiina Sanila-Aikion sekä Johan Anders Baerin esittämänä <span type="quote" xml:lang="fkv">”Järvituulet”</span>- konsertissa. Lisäksi tapahtumassa esiintyy inarilainen Aila-duo, joka voitti vuoden 2014 Sámi &#13; Grand Prix-laulukilpailun inarinsaamenkielisellä Naharij kandâ -kappaleellaan.</p>
<p>Lauantai-illan klubi-ilta järjestetään perjantai- illan tapaan hotelli Kultahovilla, jossa musiikista vastaa DJ Oula. Tapahtumaa on mahdollista seurata lauantain osalta Saamelaiskoulutuskeskuksen toteuttaman livestream-nettilähetyksen kautta.</p>
<p>Ijahis ijdan järjestävät yhteistyössä Ánara Sámisearvi ry, Saamelaiskäräjät, Saamelaisalueen koulutuskeskus, Yle Sápmi, Lapin taidetoimikunta, Hotelli Kultahovi sekä Sajoksen ravintola.</p>
<p>Kuvamateriaalia osoitteessa:</p>
<p xml:lang="smn">www.ijahisidja.fi</p>
<p>Lisätietoja:</p>
<p>Saamelaiskäräjät/ saamelaismusiikkikeskus</p>
<p xml:lang="smj">Anu Magga</p>
<p xml:lang="smn">Unna-Maari Pulska</p>
<p>Tuottaja</p>
<p>Apulaistuottaja</p>
<p xml:lang="sme">anu.magga(at)samediggi.fi</p>
<p xml:lang="sme">unna-maari.pulska(at)samediggi.fi</p>
<p xml:lang="nno">p. + 358 50 567 2204</p>
<p xml:lang="nno">p. + 358 50 439 8557</p>
</body></document>
