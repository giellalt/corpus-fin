<document xml:lang="fin" id="no_id"><header><title>Puheenjohtaja Sanila-Aikio osallistuu Frozen 2 maailmanensi-iltaan - Samediggi</title><genre code="admin"/><author><unknown/></author><year>2019</year><wordcount>188</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/11/04/puheenjohtaja-sanila-aikio-osallistuu-frozen-2-maailmanensi-iltaan/</origFileName><parallel_text xml:lang="sme" location="sagadoalli_sanila-aikio_oassalasta_frozen_2_mailmmivuosttaseahkedii.html"/><parallel_text xml:lang="smn" location="saavajodetteijee_sanila-aikio_uasalist_frozen_2_maailmvuosaehidan.html"/><parallel_text xml:lang="sms" location="saaggjaa_dteei_sanila-aikio_vuassaatt_frozen_2_maai_lmvuossjea_kki_zze.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Puheenjohtaja Sanila-Aikio osallistuu Frozen 2 maailmanensi-iltaan</p>
<p><em type="italic">Saamelaiskäräjien puheenjohtajat Tiina Sanila-Aikio, Aili Keskitalo (NO) ja Per-Olof Nutti (SE) sekä Saamelaisneuvoston puheenjohtaja Åsa Larsson Blind osallistuvat Frozen 2 -elokuvan maailmanensi-iltaan Los Angelesissa 7. marraskuuta 2019. </em></p>
<p><span type="quote">”Disneyn elokuvat ovat suurien tunteiden elokuvia. On jännittävää nähdä, kuinka paljon saamelaiskulttuuri on inspiroinut elokuvatekijöitä ja miten se näkyy elokuvassa”</span>, kertoo puheenjohtaja Sanila-Aikio odotuksistaan ennen matkaa.</p>
<p><em type="italic">Saamelaisdelegaatio Frozen 2 -elokuvan lehdistötilaisuudessa Oslossa 22. ja 23.9.2019. Kuva: Lars Opstad / Sámidiggi &amp; Sámeráđđi. </em></p>
<p>Saamelaiskäräjien ja Saamelaisneuvoston puheenjohtajat ottavat mukaansa tyttärensä, jotka ovat kaikki suuria Frozen-faneja. Sanila-Aikion tytär Elli-Då´mnn Aikio (10-v.) lähtee ensi-iltaan.</p>
<p>Saamelaiskäräjät ja Saamelaisneuvosto ovat tehneet yhteistyötä Walt Disney animaatiostudion kanssa ja osallistuminen maailmanensi-iltaan on osa tätä sopimusta. Vierailunsa yhteydessä puheenjohtajat tapaavat myös Frozen 2 -elokuvan tekijöitä ja animaatioryhmän. Heille esitellään myös Walt Disney animaatiostudiota.</p>
<p>Saamelaiskäräjät ja Saamelaisneuvosto tiedottivat heinäkuussa 2019 , että pohjoissaamenkielinen versio Frozen 2 -elokuvasta toteutetaan saamen kansan ja Walt Disney animaatiostudion yhteistyön tuloksena. Lisäksi syyskuussa 2019 julkaistiin lisää tietoa yhteistyöstä, kun kerrottiin saamelaisesta asiantuntijaryhmästä ja julkaistiin osapuolten välinen seremoniaalinen sopimus .</p>
<p type="title">Lisätietoja:</p>
<p>Puheenjohtaja Tiina Sanila-Aikio puh. 050 300 1780, tiina.sanila-aikio(at)samediggi.fi</p>
<p>Viestintäsihteeri Johanna Alatorvinen puh. 010 8393140 / 040 663 4493, johanna.alatorvinen(at)samediggi.fi</p>
</body></document>
