<document xml:lang="fin" id="no_id"><header><title>Saamelaisparlamentaarikkojen konferenssi järjestetään toukokuussa Inarissa - Samediggi</title><genre code="admin"/><author><unknown/></author><year>2022</year><wordcount>135</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/05/10/saamelaisparlamentaarikkojen-konferenssi-jarjestetaan-toukokuussa-inarissa/</origFileName><parallel_text xml:lang="eng" location="the_conference_of_sami_parliamentarians_will_be_held_in_inari_in_may.html"/><parallel_text xml:lang="sme" location="sameparlamentarihkkariid_konfereansa_lagiduvvo_miessemanus_anaris.html"/><parallel_text xml:lang="smn" location="samiparlamianttarij_konferens_uarnejuvvoo_vyesimaanust_anarist.html"/><parallel_text xml:lang="sms" location="saa_mparlamentnii_kki_konfere_nss_ja_rjstet_vue_ssmannust_aanrest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaisparlamentaarikkojen konferenssi järjestetään toukokuussa Inarissa</p>
<p>Kuudes saamelaisparlamentaarikkojen konferenssi järjestetään Inarissa 19.05.2022. Konferenssi oli tarkoitus pitää vuonna 2020, mutta se lykkäytyi koronapandemian vuoksi. Yksipäiväiseen konferenssiin osallistuu saamelaisparlamentaarikkoja Suomesta, Ruotsista ja Norjasta. Paikalla on myös Venäläisen saamelaisjärjestön edustajia, jotka osallistuvat konferenssiin tarkkailijoina.</p>
<p>– Hienoa, että saamelaisparlamentaarikot pääsevät nyt kokoontumaan Inariin ja keskustelemaan yhteisistä asioista sekä haasteista ilmastonmuutokseen, perinteiseen tietoon sekä saamelaisten oikeuksien viimeaikaiseen kehitykseen liittyen, sanoo Saamelaiskäräjien puheenjohtaja Tuomas Aslak Juuso.</p>
<p>Konferenssin aiheina tänä vuonna on muun muassa ilmastonmuutos, perinteinen tieto sekä saamelaisten oikeuksien viimeaikainen kehitys. Konferenssissa kuullaan asiantuntijoita eri aloilta, jotka jakavat uusinta tietoa parlamentaarikoille.</p>
<p>Saamelaisparlamentaarikkojen konferenssi järjestetään joka kolmas vuosi. Saamelainen Parlamentaarinen Neuvosto vastaa saamelaisparlamentaarikkojen konferenssin käytännön järjestämisestä, ja vuoden 2022 konferenssin käytännön järjestelyvastuu kuuluu Suomen puolen Saamelaiskäräjille.</p>
<p type="title">Lisätietoja:</p>
<p>Tuomas Aslak Juuso Puheenjohtaja 040 687 3394 tuomas.juuso@samediggi.fi</p>
<p>Saara-Maria Salonen Suunnittelija +44(0) 7305 965 167 saara-maria.salonen@samediggi.fi</p>
</body></document>
