<document xml:lang="fin" id="no_id"><header><title>Miten huomioida saamelaisten kansallispäivä? - Samediggi</title><genre code="admin"/><author><unknown/></author><year>2020</year><wordcount>233</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/02/05/miten-huomioida-saamelaisten-kansallispaiva/</origFileName><parallel_text xml:lang="sme" location="man_lahkai_vuhtii_valdit_samiid_albmotbeaivve_.html"/><parallel_text xml:lang="smn" location="maht_valdid_huammasuman_sammilij_aalmugpeeivi_.html"/><parallel_text xml:lang="sms" location="ma_htt_va_ldded_lokku_saa_mi_meersazpei_vv_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Miten huomioida saamelaisten kansallispäivä?</p>
<p>Nuorisoneuvoston Dihtosis-hanke yhteistyössä Nuorten Akatemian kanssa tarjoaa kansallispäiväksi seuraavia materiaaleja. Materiaalimme avulla voit viettää juhlapäivää saamelaiskulttuuriin tutustuen ja syventyen.</p>
<p type="title">Sukellus saamelaiskulttuuriin-mobiilipeli</p>
<p>Seppo-pelialustalla pelattava saamelaisaiheinen mobiilipeli on suunnattu yläkoulun lisäksi toisen asteen opiskelijoille. Peli auttaa oppilaita ympäri Suomen oppimaan ja oivaltamaan saamelaisuudesta ja saamelaiskulttuurista ja se käsittelee mm. saamelaisten historiaa, nykypäivän ilmiöitä ja henkilöitä, saamenpukua, kulttuurista omimista sekä perinteisiä elinkeinoja. Seppo-mobiilipelin tavoite on innostaa kasvattajia, opettajia ja valmentajia opettamaan lapsille ja nuorille saamelaisista ja saamelaiskulttuurista. Peli sisältää perustietoa saamelaisista sekä soveltavia ja syventäviä harjoituksia. Pelin kautta nuoria kannustetaan toimimaan itse ja luomaan aiheesta omia mielipiteitä sekä keskustelemaan niistä yhdessä toisten nuorten kanssa. Maksuton peli tilattavissa Nuorten Akatemian nettisivuilta .</p>
<p type="title">Kouluvierailut</p>
<p>Yläkouluille suunnatut työpajat johdattelevat nuoret pohtimaan saamelaisuutta eri näkökulmista. Työpajat tarjoavat faktaa ja oivalluksia ja niissä nuoret pääsevät keskustelemaan aiheesta toiminnallisten harjoitusten avulla. Työpajaohjaajat ovat aiheeseen koulutettuja saamelaisia nuoria. Kouluvierailu on maksuton. Tilaa kouluvierailu: http://www.nuortenakatemia.fi/kouluvierailulomakkeet/</p>
<p><em type="italic">Kesto: </em>75 tai 90 min <em type="italic">Kohderyhmä: </em>yläkoulut <em type="italic">Kouluvierailualueet: </em>pääkaupunkiseutu, Turku, Tampere, Oulu, Jyväskylä sekä Rovaniemi ja näiden lähiseudut. </p>
<p type="title">Dihtosis-menetelmäpakka</p>
<p>Dihtosis-menetelmäpakka, jonka avulla opettaja tai ohjaaja voi itse vetää saamelaisaiheisen työpajan tai oppitunnin nuorten kanssa. Harjoitukset on suunnattu yläkoulujen lisäksi alakoulun ylemmille luokille sekä toiseen asteen oppilaitoksille. Pakka pdf-versiona netissä tai voi myös tilata maksutta linkin takaa. Pakkaa saatavilla suomeksi ja ruotsiksi. https://www.nuortenakatemia.fi/oppimateriaalit/dihtosis-oppimateriaalit-saamelaisuuden-kasittelyyn/</p>
<p type="title">Aamunavaus</p>
<p>Saamelaisaiheinen tietovisa-aamunavaus, jota voi käyttää teemaan virittäytymisessä erityisesti saamelaisten kansallispäivän (6.2.) juhlistamiseen https://www.nuortenakatemia.fi/oppimateriaalit/aamunavaus-saamelaisuudesta/</p>
<p>Dihtosis – tietopaketti Saamelaisista: https://nuor.fi/dihtosis/etusivu-dihtosis/</p>
<p type="title">Hyvää saamelaisten kansallispäivää kaikille!</p>
</body></document>
