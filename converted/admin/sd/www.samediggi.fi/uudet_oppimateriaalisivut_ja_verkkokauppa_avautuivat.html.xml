<document xml:lang="fin" id="no_id"><header><title>Uudet oppimateriaalisivut ja verkkokauppa avautuivat - Samediggi</title><genre code="admin"/><author><unknown/></author><year>2019</year><wordcount>124</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/09/26/uudet-oppimateriaalisivut-ja-verkkokauppa-avautuivat/</origFileName><parallel_text xml:lang="sme" location="odda_oahppamaterialasiiddut_ja_neahttagavpi_rahpasedje.html"/><parallel_text xml:lang="smn" location="udda_oppamateriaalsiijdoh_ja_nettikavppi_lekkasii.html"/><parallel_text xml:lang="sms" location="odd_mattmateriaalseeid_da_ne_ttkaupp_avvne.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Uudet oppimateriaalisivut ja verkkokauppa avautuivat</p>
<p>Saamelaiskäräjien oppimateriaalit ovat saaneet uudet sivut ja oppimateriaalin verkkokaupan ! Uusilta sivuilta koulut voivat helposti tehdä kirjatilauksensa Saamelaiskäräjien koulutus- ja oppimateriaalitoimistoon. Myös yksityiset henkilöt voivat tehdä kirjatilauksia sivuston kautta.</p>
<p>Saamelaiskäräjät jakaa valmistamansa saamenkielisen oppimateriaalin ilmaiseksi Suomen peruskouluille, toisen asteen oppilaitoksille ja saamenkielisille varhaiskasvatusyksiköille. Tilatut oppimateriaalit toimitetaan joko postitse tai ne voi noutaa Sajoksen infosta tilauskuittia vastaan. Digitaaliset materiaalit voi myös tilata verkkokaupan kautta. Postitse toimitettavien tilausten postimaksut tulevat vastaanottajan maksettaviksi.</p>
<p>Myös yksityiset henkilöt voivat tilata Saamelaiskäräjien oppimateriaaleja. Pienissä tilauksissa suosittelemme tekemään tilauksen Sámi Duodji Shopin verkkokaupassa osoitteessa www.duodjishop.fi .</p>
<p>Saamelaiskäräjät tuottaa saamenkielisiä oppimateriaaleja esi- ja perusopetuksen, lukioiden, ammatillisen ja aikuiskoulutuksen tarpeisiin. Lisätietoja antaa Saamelaiskäräjien koulutus- ja oppimateriaalitoimisto Inarissa. Oppimateriaalityön rahoitus osoitetaan vuosittain valtion talousarviossa Opetushallituksen toimintamenoissa.</p>
<p><em type="italic">Tutustu sivuihin: </em>https://www.samediggi.fi/oppimateriaalit/ </p>
</body></document>
