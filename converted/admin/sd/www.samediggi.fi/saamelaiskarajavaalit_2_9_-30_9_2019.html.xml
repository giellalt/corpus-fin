<document xml:lang="fin" id="no_id"><header><title>Saamelaiskäräjävaalit 2.9.–30.9.2019 - Samediggi</title><genre code="admin"/><author><unknown/></author><year>2019</year><wordcount>96</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/08/13/saamelaiskarajavaalit-2-9-30-9-2019/</origFileName><parallel_text xml:lang="sme" location="samedikki_valggat_2_9_-30_9_2019.html"/><parallel_text xml:lang="smn" location="samitige_vaaljah_2_9_-30_9_2019.html"/><parallel_text xml:lang="sms" location="saa_mte_ggvaal_2_9_-30_9_2019.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjävaalit 2.9.–30.9.2019</p>
<p>Vaaliasiakirjat postitetaan kirjattuna lähetyksenä jokaiselle äänioikeutetulle 2.9.2019 alkaen.</p>
<p>Äänioikeutettu voi äänestää palauttamalla vaaliasiakirjat postin välityksellä tai palauttamalla vaaliasiakirjat suoraan vaalilautakunnan toimistoon. Postin välityksellä lähetettyjen asiakirjojen tulee olla vaalilautakunnan toimistossa Inarissa viimeistään 30.9.2019 ääntenlaskennan aloittamiseen mennessä. Äänioikeutettu voi palauttaa omat vaaliasiakirjansa henkilökohtaisesti 16.9.–27.9.2019 välisenä aikana vaalilautakunnan toimistoon; Inari, Sajos, Menesjärventie 2A.</p>
<p>Saamelaisten kotiseutualueella sijaitsevissa laitoksissa hoidettavat henkilöt, sekä ne kotona hoidettavat henkilöt, jotka eivät muutoin voisi äänestää, saavat tarvittaessa avustajan hoitopaikassaan äänestystä varten. Asiasta tulee ottaa yhteyttä vaalilautakunnan toimistoon os. Sajos, Menesjärventie 2A, 99870 Inari, puh 010 839 3120, tai vaalit@samediggi.fi.</p>
<p>Inarissa 8.8.2019 Vaalilautakunta</p>
<p>www.samediggi.fi/vaalit-2019/</p>
</body></document>
