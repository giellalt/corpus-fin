<document xml:lang="fin" id="no_id"><header><title>Saamelaiskäräjien vaalikauden juhlaa vietetään kesäkuussa 2022  - Samediggi</title><genre code="admin"/><author><unknown/></author><year>2022</year><wordcount>177</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/05/24/saamelaiskarajien-vaalikauden-juhlaa-vietetaan-kesakuussa-2022/</origFileName><parallel_text xml:lang="sme" location="samedikki_valgabaji_avvudeami_doallat_geassemanus_2022_.html"/><parallel_text xml:lang="smn" location="samitige_valjapaje_juhle_annoo_kesimaanust_2022_.html"/><parallel_text xml:lang="sms" location="saa_mtee_gg_vaalpoodd_juu_hl_vie_ttjet_kie_ssmannust_2022_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjien vaalikauden juhlaa vietetään kesäkuussa 2022</p>
<p><em type="italic">Saamelaiskäräjien vaalikauden 2020-2023 juhlaa vietetään Saamelaiskulttuurikeskus Sajoksessa 17. kesäkuuta 2022 klo 11 alkaen. Kaikki ovat kutsuttuja seuraamaan juhlaa suoran lähetyksen kautta. </em></p>
<p>– Odotan ilolla, että pääsemme vihdoin kokoontumaan yhteen ja juhlistamaan kuluvaa vaalikautta. Nyt olemme vaalikauden puolivälissä ja on hyvä hetki pysähtyä juhlan merkeissä, sanoo Saamelaiskäräjien puheenjohtaja Tuomas Aslak Juuso.</p>
<p>Juhlan aikana päästään nauttimaan taitavien saamelaistaiteilijoiden esityksistä ympäri saamelaisaluetta. Juhlassa esiintyvät mm. Ingá-Máret Gaup-Juuso, Anna Morottaja, Nils-Heikki Paltto sekä Anna Lumikivi. Lisäksi juhlassa päästään seuraamaan Auri Aholan tanssiesitystä sekä Niillas Holmbergin ja Ima Aikion runoesitystä.</p>
<p>Päiväohjelman päättää Saamelaiskäräjien puheenjohtajien dialogi. Saamelaiskäräjien aikaisemmat puheenjohtajat Klemetti Näkkäläjärvi ja Tiina Sanila-Aikio sekä nykyinen puheenjohtaja Tuomas Aslak Juuso keskustelevat mieleenpainuvimmista hetkistä omilla kausillaan.</p>
<p>Myöhemmin ohjelmassa on Tundra Electron juhlakonsertti. Juhlan ohjelma kokonaisuudessaan julkaistaan Saamelaiskäräjien nettisivuilla www.samediggi.fi/vaalikauden-juhla/</p>
<p>Vaalikauden juhlaan paikan päälle on kutsuttu saamelaisyhteisön jäseniä, saamelaisyhteiskunnan vaikuttajia, Suomen valtion sekä erinäisten yhteistyötahojen edustajia. Juhlatilaisuuteen oman tervehdyksensä tuovat pääministeri Sanna Marin sekä Ruotsin ja Norjan Saamelaiskäräjien edustajat.</p>
<p>Juhlaa pääsee seuraamaan suorana lähetyksenä osoitteessa www.sajos.fi/live .</p>
<p type="title">Lisätietoja:</p>
<p>Tuomas Aslak Juuso Puheenjohtaja 040 687 3394 tuomas.juuso@samediggi.fi</p>
<p><em type="italic">Kuva: Ellen-Maarit Juuso </em></p>
</body></document>
