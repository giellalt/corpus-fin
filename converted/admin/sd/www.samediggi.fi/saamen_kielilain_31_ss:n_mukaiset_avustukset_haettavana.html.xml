<document xml:lang="fin" id="no_id"><header><title>Saamen kielilain 31 §:n mukaiset avustukset haettavana - Samediggi</title><genre code="admin"/><author><unknown/></author><year>2023</year><wordcount>141</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/04/14/saamen-kielilain-31-%c2%a7n-mukaiset-avustukset-haettavana-2/</origFileName><parallel_text xml:lang="sme" location="sami_giellalaga_31_ss:a_vuodul_maksojuvvon_doarjagat_ohcanlahkai.html"/><parallel_text xml:lang="smn" location="saami_kielalaava_31_ss_mialdasiih_torjuuh_uuccamnaal.html"/><parallel_text xml:lang="sms" location="saa_m_kioll-laa_jj_31_ss_mealdlaz_vea_kktie_gg_ooccamnalla.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamen kielilain 31 §:n mukaiset avustukset haettavana</p>
<p>Oikeusministeriö ilmoittaa haettavaksi saamen kielilain (1086/2003) 31 §:ssä tarkoitetut avustukset. Avustuksia varten on tänä vuonna käytettävissä yhteensä 290 000 euroa.</p>
<p>Avustusta voidaan myöntää hyvinvointialueelle, saamelaisten kotiseutualueen kunnille, seurakunnille ja paliskunnille sekä lain 18 §:ssä tarkoitetuille yksityisille mainitun lain soveltamisesta aiheutuvien erityisten lisäkustannusten kattamiseksi. Nyt haettavat avustukset on tarkoitettu 1.1.2023 jälkeen aiheutuneisiin tai aiheutuviin lisäkustannuksiin. Hakuaika alkaa 1.4.2023 ja päättyy 30.4.2023 klo 16.15. Haussa käytetään erillistä hakulomaketta. Vastuu hakemuksen saapumisesta määräaikaan mennessä on hakijalla. Määräajan jälkeen saapuneita hakemuksia ei huomioida.</p>
<p>Valtionavustusten tavoitteena on tukea saamen kielilain toteutumista kattamalla lain soveltamisesta aiheutuvia erityisiä lisäkustannuksia. Avustusta voidaan myöntää mm. seuraaviin kokonaisuuksiin: käännös-ja tulkkauskulut (ml. julkaisutoiminta), tiedottamiseen, koulutuksen ja kieliopintojen aikaiset sijaiskustannukset, sekä saamen kielilain soveltamisen edistämiseen liittyvät kulut.</p>
<p>Lisätietoja oikeusministeriön sivuilta: Saamen kielilain mukaiset avustukset – Oikeusministeriö (oikeusministerio.fi)</p>
<p type="title">Lisätietoja:</p>
<p>Kieliturvasihteeri Anne Kirste Aikio, 010 839 3124, anne-kirste.aikio(at)samediggi.fi</p>
</body></document>
