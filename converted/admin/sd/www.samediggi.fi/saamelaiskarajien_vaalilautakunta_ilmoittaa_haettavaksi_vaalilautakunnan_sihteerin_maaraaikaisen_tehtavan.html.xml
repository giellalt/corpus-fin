<document xml:lang="fin" id="no_id"><header><title>Saamelaiskäräjien vaalilautakunta ilmoittaa haettavaksi VAALILAUTAKUNNAN SIHTEERIN määräaikaisen tehtävän - Samediggi</title><genre code="admin"/><author><unknown/></author><year>2022</year><wordcount>116</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/04/09/saamelaiskarajien-vaalilautakunta-ilmoittaa-haettavaksi-vaalilautakunnan-sihteerin-maaraaikaisen-tehtavan/</origFileName><parallel_text xml:lang="sme" location="samedikki_valgalavdegoddi_almmuha_ohcanlahkai_valgalavdegotti_calli_mearreaigasas_barggu.html"/><parallel_text xml:lang="smn" location="samitige_vaaljalavdikodde_almoot_uuccamnaal_vaaljalavdikode_callee_meriaigasii_pargo.html"/><parallel_text xml:lang="sms" location="saa_mtee_gg_vaal-lu_vddka_dd_i_lmmat_ooccamnalla_vaal-lu_vddkaa_dd_piisar.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjien vaalilautakunta ilmoittaa haettavaksi VAALILAUTAKUNNAN SIHTEERIN määräaikaisen tehtävän</p>
<p>Saamelaiskäräjien vaalilautakunta ilmoittaa haettavaksi</p>
<p><em type="italic">VAALILAUTAKUNNAN SIHTEERIN </em></p>
<p>määräaikaisen tehtävän ajalle 1.6.2018-31.12.2019. Vaalilautakunnan toimipaikka sijaitsee saamelaiskulttuurikeskus Sajoksessa, Inarissa. Sihteerin tehtävänä on vaalilautakunnan alaisena valmistella ja toimeenpanna vaalit sekä toimia vaalilautakunnan esittelijänä ja sihteerinä kokouksissa.</p>
<p>Säädösperusteisena kelpoisuusvaatimuksena on tehtävän edellyttämä koulutus ja saamen kielen taito (asetus 1727/95). Tehtävän menestyksellistä hoitamista edesauttaa soveltuva korkeakoulututkinto sekä hallinnollisten tehtävien ja saamelaisia koskevien oikeudellisten asioiden tuntemus. Palkkaus määräytyy saamelaiskäräjien palkkausjärjestelmän vaativuustason III/I-III – IV/II mukaan (peruspalkka välillä 3064,92-2596,52 euroa /kk).</p>
<p>Hakemukset liitteineen tulee toimittaa saamelaiskäräjien sihteeristöön 9.5.2018 klo 15:00 mennessä osoitteella Saamelaiskäräjien vaalilautakunta, Sajos, 99870 Inari. Lisätietoja työstä antaa vaalilautakunnan puheenjohtaja Janne Näkkäläjärvi, sähköposti: janne.nakkalajarvi(at)gmail.com. Saamelaiskäräjien toimintaan voi tutustua nettiosoitteessa www.samediggi.fi</p>
<p>Inarissa 9.4.2018, Saamelaiskäräjien vaalilautakunta</p>
</body></document>
