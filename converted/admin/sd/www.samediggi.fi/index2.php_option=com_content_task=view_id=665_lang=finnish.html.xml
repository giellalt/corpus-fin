<document xml:lang="fin" id="no_id"><header><title>Samediggi - Saamelaiskäräjät - Kolme uutta inarinsaamenkielistä oppikirjaa ilmestyi</title><genre code="admin"/><author><unknown/></author><wordcount>132</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=665&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=665_lang=davvi.html"/><parallel_text xml:lang="smn" location="index2.php_option=com_content_task=view_id=665_lang=anaras.html"/><parallel_text xml:lang="sms" location="index2.php_option=com_content_task=view_id=665_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Kolme uutta inarinsaamenkielistä oppikirjaa ilmestyi</p>
<p>Inarinsaamelaisen Ella Sarren oppikirja inarinsaamelaisesta puvustosta julkistetaan maanantaina 17. joulukuuta Sajoksessa. Sarren kirja esittelee inarinsaamelaisen puvuston ja käsityöperinnettä omalla kielellä. Inarinsaamenkielisen perusopetuksen tilanne paranee lisäksi kahdella uudella matematiikan kirjalla. Uudet oppimateriaalit ovat Lohosierâ-nimiset kevätlukukauden oppilaankirja 1. luokalle ja syyslukukauden oppilaankirja 2. luokalle.</p>
<p>Lohosierâ- nimiset matematiikan oppikirjat on käännetty Sanoma Pron Matikka-nimisestä sarjasta. Koko sarja tullaan julkaisemaan inarinsaamen kielellä. Ensimmäiset saamenkieliset käännökset Matikka-sarjasta julkaistiin vuonna 2011. Pohjoissaamenkielisestä sarjasta puuttuvat enää 5-6 luokkien kevätkirjat, joiden on määrä ilmestyä ennen ensi kevätlukukautta. Inarinsaamenkielinen syyslukukauden oppikirja Lohosierâ 1 on julkaistu vuonna 2011. Lisätietoja tästä.</p>
<p>Anarâš pivtâstem -niminen Ella Sarren kirja esittelee ja opastaa inarinsaamelaiseen puvustoon, malleihin ja työmenetelmiin omalla kielellä. Tervetuloa tutustumaan uuteen kirjaan Sajokseen maanantaina 17.12. klo 16, jolloin kirja julkaistaan ja kirjan tekijä on paikalla esittelemässä kirjaa. Lisätietoja tästä.</p>
</body></document>
