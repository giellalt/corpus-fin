<document xml:lang="fin" id="no_id">
  <header>
    <title>Samediggi - Saamelaiskäräjät - TSS-sopimuksen suoja kehittyy</title>
    <genre code="admin"/>
    <author>
      <unknown/>
    </author>
    <wordcount>218</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=835&amp;lang=finnish.html</origFileName>
    <parallel_text xml:lang="sme" location="index2.php_option=com_content_task=view_id=835_lang=davvi.html"/>
    <parallel_text xml:lang="smn" location="index2.php_option=com_content_task=view_id=835_lang=anaras.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>TSS-sopimuksen suoja kehittyy</p>
    <p>Suomi on ratifioinut taloudellisia, sosiaalisia ja sivistyksellisiä oikeuksia koskevan yleissopimuksen (</p>
    <p>TSS-sopimus</p>
    <p>) vuonna 1976. Sopimuksen toimeenpanoa valvoo taloudellisten, sosiaalisten ja sivistyksellisten oikeuksien komitea (TSS-komitea). Suomi on ratifioinut sopimuksen valinnaisen pöytäkirjan yksilövalituksista ja se</p>
    <p>astuu voimaan 30.4.2014</p>
    <p xml:lang="koi">.</p>
    <p>Valituksia voivat tehdä yksityishenkilöt tai yksityishenkilöiden ryhmät, jotka väittävät kyseisen sopimusvaltion loukanneen heidän yleissopimuksessa tunnustettuja taloudellisia, sosiaalisia ja sivistyksellisiä oikeuksiaan, ( 2 artikla). Valitukset tehdään TSS-komitealle (1 artikla).</p>
    <p>TSS-sopimuksen 1 artikla takaa kansoille itsemääräämisoikeuden. Sopimuksen artikla 15 takaa jokaiselle oikeuden osallistua kulttuurielämään, nauttia sen eduista sekä nauttia tieteellisten, kirjallisten tai taiteellisten tuotteidensa henkisille ja aineellisille eduille suodusta suojasta.</p>
    <p>TSS-komitea on antanut edelliset suosituksen Suomelle  vuonna 2007 . Vuonna 2007 komitea on suosittanut Suomelle, että Suomi toteuttaa kaikki tarvittavat toimet, joilla varmistetaan, että metsänhakkuut ja muu toiminta, joita yksityiset tällä hetkellä harjoittavat saamelaisten kotiseutualueella, eivät rajoita saamelaisten oikeutta ylläpitää ja kehittää perinteistä kulttuuriaan ja elämäntapaansa, erityisesti poronhoitoa, eivätkä heidän taloudellisten, sosiaalisten ja sivistyksellisten oikeuksiensa käyttöä.</p>
    <p>Lisäksi komitea kehottaa sopimusvaltiota - neuvotellen asiasta tiiviisti kaikkien osapuolten kanssa, saamelaiskäräjät mukaan lukien - löytämään asianmukaisen ratkaisun kysymykseen maanomistuksesta ja -käytöstä saamelaisten kotiseutualueella sekä ratifioimaan pikaisesti itsenäisten maiden alkuperäis- ja heimokansoja koskevan ILO:n yleissopimuksen N:o 169.</p>
    <p>Suomi antoi  kuudennen raporttinsa TSS-sopimuksen toimeenpanosta Suomessa 5.7.2011. Raportti käsitellään komitean 53. istunnossa Genevessä marraskuussa 2014. Saamelaiskäräjät on antanut lausuntonsa TSS-sopimuksen toimeenpanosta Suomessa vuonna 2010 .</p>
  </body>
</document>
