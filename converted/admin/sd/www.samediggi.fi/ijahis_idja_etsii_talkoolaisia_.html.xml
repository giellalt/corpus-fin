<document xml:lang="fin" id="no_id"><header><title>Ijahis Idja etsii talkoolaisia! - Samediggi</title><genre code="admin"/><author><unknown/></author><year>2018</year><wordcount>108</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/06/14/ijahis-idja-etsii-talkoolaisia/</origFileName><parallel_text xml:lang="eng" location="ijahis_idja_is_looking_for_volunteers_.html"/><parallel_text xml:lang="sme" location="ijahis_idja_ohca_eaktodahtolas_bargiid_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ijahis Idja etsii talkoolaisia!</p>
<p>Ijahis Idja tarvitsee talkoolaisten apua 17.-19.8. liikenteenohjaamisessa, lipunmyynnissä, festivaalialueen siivoamisessa ja festivaaliapulaisina.</p>
<p>Tule sinäkin mukaan Ijahis Idja -porukkaan, niin saat festivaalipassin, jolla pääsee perjantain ja lauantain pääkonsertteihin! Lisäksi vapaaehtoisille tarjotaan lämmin ruoka työpäivänä.</p>
<p>Ilmoitathan nimesi, sähköpostiosoitteesi, puhelinnumerosi ja toiveesi siitä, minä päivänä haluaisit työskennellä.</p>
<p><em type="italic">Lisätietoja ja ilmoittautumiset: </em></p>
<p>Apulaistuottaja Aleksi Ahlakorpi / aleksi.ahlakorpi@samediggi.fi / +358 40 687 8844</p>
<p>www.ijahisidja.fi</p>
<p>Kuva: Ijahis Idja/ Paadar Images</p>
<p>Ijahis idja on alkuperäiskansojen musiikkitapahtuma, jota on järjestetty Inarin kirkonkylällä vuodesta 2004 lähtien. Tapahtuma on Suomen ainoa saamelaismusiikkiin keskittyvä festivaali. Ijahis idjan ohjelmaan kuuluu niin perinteisen saamelaismusiikin taitajien esityksiä, nousevien saamelaisartistien konsertteja, lasten ohjelmaa, alkuperäiskansavieraiden musiikkiesityksiä sekä urheilukilpailut.</p>
<p><span type="quote">Nähdään Ijahis idjassa!</span></p>
</body></document>
