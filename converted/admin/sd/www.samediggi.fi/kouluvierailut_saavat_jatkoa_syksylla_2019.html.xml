<document xml:lang="fin" id="no_id"><header><title>Kouluvierailut saavat jatkoa syksyllä 2019 - Samediggi</title><genre code="admin"/><author><unknown/></author><wordcount>160</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/06/04/kouluvierailut-saavat-jatkoa-syksylla-2019/</origFileName><parallel_text xml:lang="sme" location="skuvlagalledeamit_joatkasuvvet_cakcat_2019.html"/><parallel_text xml:lang="smn" location="skovlakolliistalmeh_finnejeh_joodha_cohcuv_2019.html"/><parallel_text xml:lang="sms" location="skooulko_ll_jummuz_vuazhzha_juatk_cahcca_2019.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kouluvierailut saavat jatkoa syksyllä 2019</p>
<p>Saamelaiskäräjien nuorisoneuvoston ja Nuorten Akatemian Dihtosis-yhteishanke on tältä keväältä tullut päätökseen. Hankkeen avulla tehtiin saamelaisuutta tutuksi yläkouluille suunnattujen saamelaisaiheisten kouluvierailuiden ja opettajille aiheen itsenäiseen opetukseen tarkoitetun menetelmäpakan avulla.</p>
<p>Lukukauden aikana toteutettiin yhteensä 59 kouluvierailua 12 kouluvierailijan voimin ympäri maan. Vierailuiden kautta tavoitettiin arviolta 1400 nuorta. Vierailut olivat erittäin suosittuja, eikä kaikkia tilattuja kouluvierailuita resurssien rajallisuuden vuoksi pystytty toteuttamaan.</p>
<p>Opettajille aiheen itsenäiseen opetukseen 5.-9.luokille sekä toisen asteen oppilaitoksiin suunnattua menetelmäpakkaa painettiin suomen ja ruotsin kielille. Suomenkielisestä tuhannen kappaleen painoksesta vajaa 700 kappaletta on jaettu eteenpäin. Menetelmäpakkoja on vielä jäljellä molemmilla kielillä. Pakkatilauksen voi tehdä osoitteesta:  www.nuortenakatemia.fi/kouluvierailulomakkeet</p>
<p type="title">Kouluvierailut jatkuvat syksyllä 2019</p>
<p>Dihtosis-hanke jatkuu kesään 2020 saakka. Saamelaisaiheiset kouluvierailut jatkuvat syksyllä 2019. Uusia kouluvierailijoita tullaan rekrytoimaan alkusyksyn aikana. Uusia vierailijoita toivotaan mukaan hankkeeseen erityisesti pääkaupunkiseudun alueelta. Hankkeen toisessa osassa toteutetaan vierailuiden lisäksi saamelaisuutta käsittelevä seppo-mobiilipeli, jota tarjotaan kouluille ympäri Suomen. Peli lanseerataan vuoden 2020 kansallispäivän alla.</p>
<p type="title">Lisätietoja:</p>
<p>Elli-Marja Hetta Vs. nuorisosihteeri 010 839 3134, 050 382 5179 elli-marja.hetta(a)samediggi.fi</p>
</body></document>
