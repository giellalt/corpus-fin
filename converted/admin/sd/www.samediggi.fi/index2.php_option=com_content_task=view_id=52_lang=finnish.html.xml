<document xml:lang="fin" id="no_id"><header><title>Samediggi - Saamelaiskäräjät - Saamen kielineuvosto</title><genre code="admin"/><author><unknown/></author><wordcount>301</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=52&amp;lang=finnish.html</origFileName><parallel_text xml:lang="eng" location="index2.php_option=com_content_task=view_id=52_lang=english.html"/><parallel_text xml:lang="sme" location="index2.php_option=com_content_task=view_id=52_lang=davvi.html"/><parallel_text xml:lang="smn" location="index2.php_option=com_content_task=view_id=52_lang=anaras.html"/><parallel_text xml:lang="sms" location="index2.php_option=com_content_task=view_id=52_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saamen kielineuvosto</p>
<p>Saamen kielineuvostossa ovat edustettuina kaikki kolme Suomessa puhuttua saamen kieltä: pohjoissaame, inarinsaame ja koltansaame.</p>
<p>Kielineuvoston tehtäviin kuuluu mm. ylläpitää ja kehittää Suomessa käytettäviä saamen kieliä, antaa ohjeita ja suosituksia kielen- ja nimistönhuoltoon ja terminologiaan liittyvissä asioissa, edistää kielen tutkimusta, jakaa tietoa saamen kielistä ja osallistua pohjoismaiseen kieliyhteistyöhön. Lisäksi saamen kielineuvosto antaa yhdessä saamen kielen toimiston kanssa vaalikausittain saamelaiskäräjille kertomuksen saamen kieltä koskevan lainsäädännön soveltamisesta sekä saamelaisten kielellisten oikeuksien toteutumisesta ja kieliolojen kehityksestä. Saamen kielilain 29 §:n tarkoittama kertomus annettiin ensimmäisen kerran vuoden 2008 maaliskuussa. Selvitys Saamen kielilain toteutumisesta .</p>
<p>Saamen kielineuvostoon kuuluvat vuosina 2012-2015 seuraavat jäsenet:</p>
<p><em type="italic">Jäsenet: </em></p>
<p>Morottaja Anna, pj.</p>
<p>Magga Ulla, vpj.</p>
<p>Morottaja Petter</p>
<p>Lumisalmi Erkki</p>
<p>Fofonoff Merja</p>
<p>Vuolab-Lohi Kaarina</p>
<p>Valle Ailu</p>
<p><em type="italic">Varajäsenet: </em></p>
<p>Petra Kuuva</p>
<p>Pautamo Ellen</p>
<p>Marja-Liisa Olthuis</p>
<p>Feodoroff Vladimir</p>
<p>Sanila-Aikio Tiina</p>
<p>Magga Bigga-Helena</p>
<p>Anna-Liisa Väyrynen</p>
<p>Kielineuvostolla on tärkeä poliittinen rooli saamenkielisten oikeuksien valvojana ja saamen kielten edistäjänä yhdessä saamelaiskäräjien sihteeristössä toimivan saamen kielen toimiston kanssa.</p>
<p>Tärkeä osa kielineuvoston työssä on yhteistyö saamen kielilautakunnan kanssa sekä muiden saamen - ja vähemmistökielten ja kielentutkimuksen parissa työskentelevien tahojen kanssa, joita ovat esim. Kotus (Kotimaisten kieltenkeskus). Kielineuvostolla on myös edustajansa Euroopan vähemmistökielten toimiston (Eblul) Suomen osasto, Fibluli:n hallituksessa.</p>
<p>Kielineuvosto on työssään edistänyt myös erinäisiä saamenkielen sanastoprojekteja</p>
<p><em type="italic">Saamen kielilautakunta (sgl) </em></p>
<p>Saamen kielilautakunta (sgl) Saamelaisen parlamentaarisen neuvoston alaisuudessa toimivan saamen kielilautakunnan työtä uudistetaan yhteispohjoismaisella Intereg-rahoitteisella hankkeella. Saamelainen parlamentaarinen neuvosto (Suomen, Norjan ja Ruotsin saamelaiskäräjien yhteistyöelin) on aloittanut 1.1.2013 yhteispohjoismaisen saamen kielen ammatti- ja resurssikeskuksen perustamishankkeen, joka päättyy 30.6.2014. Sámi Giellagáldu – Yhteispohjoismaisen saamen kielen ammatti- ja resurssikeskuksen perustamishanke Pohjoismainen saamen kieliyhteistyö on kuulunut vuosina 1971-1996 Saamelaisneuvoston asettamalle saamen kielen lautakunnalle, jossa olivat edustettuina kaikki Pohjoismaiden ja Venäjän saamen kielimuodot. Kielilautakunta lakkautettiin vuonna 1996 ja Suomen, Ruotsin ja Norjan saamelaiskäräjät sopivat kieliyhteistyön uudelleen järjestämisestä alaisuudessaan vuonna 1997. Sopimus pohjoismaisesta kieliyhteistyöstä allekirjoitettiin saamelaisten kansallispäivänä 6.2.1997 Trondheimissa, jolloin solmittiin myös sopimus saamelaisen parlamentaarisen neuvoston perustamisesta.</p>
</body></document>
