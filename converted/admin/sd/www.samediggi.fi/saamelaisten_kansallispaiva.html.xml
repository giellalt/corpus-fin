<document xml:lang="fin" id="no_id"><header><title>Saamelaisten kansallispäivä - Samediggi</title><genre code="admin"/><author><unknown/></author><year>2023</year><wordcount>199</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/saamelaisten-kansallispaiva/</origFileName><parallel_text xml:lang="sme" location="sami_albmotbeaivi.html"/><parallel_text xml:lang="smn" location="saami_aalmugpeivi.html"/><parallel_text xml:lang="sms" location="saa_mi_meersazpei_vv.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaisten kansallispäivä 6.2.2023</p>
<p type="title">Saamelaisten kansallispäivää vietetään 6.2. – Saamelaiskäräjien toimintaan pääsee tutustumaan Inarissa</p>
<p><em type="italic">Saamelaiskäräjien monipuoliseen toimintaan pääsee tutustumaan Saamelaiskulttuurikeskus Sajoksessa Inarissa Saamelaiskäräjien avointen ovien päivässä. </em></p>
<p>Saamelaiskäräjien avointen ovien päivä alkaa Sajoksen auditoriossa klo 9.45 Saamelaiskäräjien puheenjohtajan kansallispäivän tervehdyksellä. Saamelaiskäräjien musiikkikeskus, lastenkulttuurikeskus Mánnu ja elokuvakeskus Skábma vastaavat päivän ohjelmatarjonnasta. Saamelaiskäräjät tarjoaa vieraille juhlakahvit ja Sajoksen ravintola Čaijusta voi ostaa juhlalounaan. Paikan päällä on myös mahdollisuus osallistua arvontaan, josta voi voittaa kaksi lippua Ijahis idja -festivaalille. Tilaisuus on avoin kaikille kiinnostuneille.</p>
<p><em type="italic">Ohjelma &gt;&gt; </em></p>
<p>Saamelaisten kansallispäivää vietetään vuosittain helmikuun 6. päivänä. Juhlallisuuksia järjestetään silloin perinteisesti eri puolilla Saamenmaata ja nykyisin myös Saamenmaan ulkopuolella. Päivä on yksi saamelaisten liputuspäivistä, mutta lisäksi niin Suomen, Ruotsin kuin Norjankin viranomaiset suosittavat yleistä liputusta.</p>
<p>Saamelaisten kansallispäivä on vielä nuori juhlapäivä. Suomalaiseen almanakkaan se merkittiin vasta vuonna 2004. Kansallispäivästä päätettiin kuitenkin jo vuonna 1992, ja juhlapäivän juuret juontavat yli sadan vuoden taakse, vuoteen 1917. Tuolloin Norjan Trondheimissä järjestettiin ensimmäinen pohjoismainen saamelaiskokous, jonka tarkoitus oli pohtia saamelaisten elinmahdollisuuksia ja ottaa kantaa saamelaisia koskeviin kysymyksiin. Käsitellyistä aiheista tärkeimpiä olivat liikkumiseen, maiden käyttöön, poronhoitoon ja koulunkäyntiin liittyvät kysymykset.</p>
<p>Lähde: www.oktavuohta.com</p>
<p type="title">Buori sámi álbmotbeaivvi buohkaide! Pyeri säämi aalmugpeivi puohháid! Šiõǥǥ saaʹmi meersažpeiʹvv pukid! Hyvää saamelaisten kansallispäivää kaikille!</p>
<p><span type="quote">#SámiÁlbmotbeaivi #SäämiAalmugpeivi #SaaʹmiMeersažpeiʹvv #SámiNationalDay #SaamelaistenKansallispäivä</span></p>
</body></document>
