<document xml:lang="fin" id="no_id"><header><title>Saamelaiskäräjät nosti esille EU:n Arktisessa Foorumissa alkuperäiskansojen osallistumismahdollisuudet EU:ssa - Samediggi</title><genre code="admin"/><author><unknown/></author><year>2019</year><wordcount>211</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/10/04/saamelaiskarajat-nosti-esille-eun-arktisessa-foorumissa-alkuperaiskansojen-osallistumismahdollisuudet-eussa/</origFileName><parallel_text xml:lang="sme" location="samediggi_bajidii_ovdan_eu:a_arktalas_forumas_eamialbmogiid_oassalastinvejolasvuodaid_eu:s.html"/><parallel_text xml:lang="smn" location="samitigge_pajedij_oovdan_eu_arktasii_foorumist_algaaalmugij_uasalistemmahdulasvuodaid_eu:st.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät nosti esille EU:n Arktisessa Foorumissa alkuperäiskansojen osallistumismahdollisuudet EU:ssa</p>
<p>Saamelaiskäräjien II varapuheenjohtaja Tuomas Aslak Juuso osallistui 3.-4.10.2019 Uumajassa Ruotsissa Euroopan komission, Euroopan ulkosuhdehallinon sekä Ruotsin hallituksen järjestämään EU:n Arktiseen Foorumiin (EU Arctic Forum).</p>
<p>Juuso nosti foorumissa esille kysymyksen siitä, miten EU:n päätöksenteossa pystyttäisiin aidosti huomioimaan sen alueella elävien eri kansojen näkemyksiä. Yhteisten kestävien ratkaisujen löytämiseksi arktisilla alueilla, Juuso korosti erityisesti alkuperäiskansojen osallistumismahdollisuuksien parantamista siten, että heillä olisi tasavertaiset osallistumismahdollisuudet vaikuttamiseen ja päätöksentekoon EU:ssa muiden kansojen edustajien kanssa.</p>
<p>Keskustelua herättivät myös arktisille alueille suunnitellut erilaiset suuret investointihankkeet, joita markkinoidaan niiden kestävyys edellä (sustainable investment). Juuso kuitenkin perään kuulutti tällaisten hankkeiden suunnittelun yhteydessä toteutettavan riskien arviointiprosessin tärkeyttä ja pohti, miten niissä huomioidaan suunnitteilla olevien investointien mahdolliset negatiiviset vaikutuksen saamelaiskulttuurille tai saamelaisten oikeuksien toteutumiselle, vai huomioidaanko niitä?</p>
<p>EU:n Arktisen Foorumin yhteydessä Juuso tapasi myös ulkoministeri Pekka Haavistoa. Tapaamisen yhteydessä keskusteltiin mm. Barentsin alueen yhteistyön merkityksestä. Juuson mukaan alkuperäiskansojen kokonaisvaltaisia osallistumismahdollisuuksia tulisi vahvistaa myös Barentsin Euroarktisen Neuvoston (BEAC) toiminnassa ja rahoitusta tälle lisätä.</p>
<p>EU:n Arktinen Foorumi on tapahtuma, jossa arktisen alueen eri tahojen edustajat kokoontuvat yhteen ja voivat keskustella mm. arktisen alueen viimeaikaisesta kehityksestä. Tapahtumassa keskusteltiin EU:n arktisen politiikan viimeaikaisista saavutuksista ja luotiin katsaus tulevaan. Myös vuotuinen arktisten alkuperäiskansojen dialogi järjestetään tapahtuman yhteydessä 4.10.2019.</p>
<p type="title">Lisätietoja</p>
<p>Tuomas Aslak Juuso, II varapuheenjohtaja tuomas.juuso@samediggi.fi puh. 040 187 1331</p>
</body></document>
