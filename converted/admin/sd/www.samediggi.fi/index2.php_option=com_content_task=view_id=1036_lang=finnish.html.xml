<document xml:lang="fin" id="no_id"><header><title>Samediggi - Saamelaiskäräjät - Hallituksen kokous 20.3.2015</title><genre code="admin"/><author><unknown/></author><wordcount>320</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1036&amp;lang=finnish</origFileName><parallel_text xml:lang="sme" location="index2.php_option=com_content_task=view_id=1036_lang=davvi.html"/><parallel_text xml:lang="smn" location="index2.php_option=com_content_task=view_id=1036_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Hallituksen kokous 20.3.2015</p>
<p>Saamelaiskäräjien hallitus kokoontui 20.3.2015 Inarissa. Kokous valmisteli asioita yleiskokoukselle ja valitsi edustajia erilaisiin työryhmiin.</p>
<p>Saamelaiskäräjien hallitus esitti yleiskokoukselle, että se myöntää eron Klemetti Näkkäläjärvelle saamelaiskäräjien puheenjohtajan tehtävästä, hallituksen jäsenyydestä ja kaikista luottamustehtävistä. Lisäksi hallitus päätti esittää saamelaiskäräjien kokoukselle, että se valitsee työjärjestyksen 3 §:n ja 5 §:n mukaisesti saamelaiskäräjien varsinaisista jäsenistä päätoimisen puheenjohtajan ja tarvittaessa varapuheenjohtajan ja/tai uuden hallituksen jäsenen.</p>
<p>Lisäksi hallitus päätti, että Saamelaiskäräjät jatkaa työtä ILO 169-sopimuksen ratifioimiseksi ja tavoitteena on saada kirjaus sopimuksen ratifioimisesta seuraavaan hallitusohjelmaan.</p>
<p>Hallitus nimesi Käsivarren erämaa-alueen ja Saanan alueen Akwe: Kon ryhmään Per-Oula Juuson, Lars-Jona Valkeapään, Anne-Maret Labban, Tuomas Aslak Juuson ja Per Ande Labban.</p>
<p>Ympäristöministeriö on pyytänyt saamelaiskäräjiä ilmoittamaan ehdokkaansa kansallisen IPBES (Intergovernmental Platform on Biodiversity and Ecosystem Services) –paneelin jäseneksi kaudelle 2015-2018. Hallitus päätti, että Saamelaiskäräjien taloudellisen tilanteen vuoksi saamelaiskäräjät ei pysty kattamaan edustajansa osallistumiskuluja. Mikäli ympäristöministeriö kattaa saamelaiskäräjien edustajan kulut, saamelaiskäräjät esittää edustajakseen ympäristösihteeri Anni-Helena Ruotsalaa. IPBES-paneeli on hallitusten välinen riippumaton elin, jonka tarkoituksena on vahvistaa tieteen ja politiikan vuorovaikutusta luonnon monimuotoisuutta ja ekosysteemipalveluita koskevissa kysymyksissä monimuotoisuuden suojelun ja kestävän käytön edistämiseksi sekä ihmisen hyvinvoinnin ja kestävän kehityksen turvaamiseksi pitkällä aikavälillä.</p>
<p>Hallitus nimesi edustajaksi Utsjoen kunnan Karigasniemi-Utsjoki moottorikelkkareitin talousvaikutusten arvioinnin ohjausryhmään Urpo Vuolabin varsinaiseksi jäseneksi ja hänen varajäsenekseen Jorma Harlinin. Lisäksi hallitus nimesi Utsjoen kunnan Áilegas giellasiida- hankkeen ohjausryhmään varsinaiseksi jäseneksi Anna Morottajan ja hänen varajäsenekseen Tiina Sanila-Aikion.</p>
<p>Hallitus nimesi saamelaiskäräjien edustajaksi Suomen Maailman muisti -komiteaan Pauliina Feodoroffin ja hänen varajäsenekseen saamelaiskäräjien kulttuurisihteerin. Unescon Maailman muisti -ohjelma (Memory of the World) on vuodesta 1992 koonnut rekistereihinsä tärkeimpiä asiakirja- ja kirjastoaarteita.</p>
<p>Hallitus päätti vastaanottaa saamelaisen parlamentaarisen neuvoston puheenjohtajuuden 1.6.2015 alkaen. Puheenjohtajuus kestää 16 kuukautta.</p>
<p>Hallitus nimesi Kestävän kaivostoiminnan ydinryhmään varsinaiseksi jäseneksi saamelaiskäräjien puheenjohtajan ja jäsenien avustajaksi lakimiessihteerin.</p>
<p>Hallitus päätti, että Saamelaiskäräjät osallistuu Suomen valtuuskunnan mukana alkuperäiskansa-asioiden pysyvän foorumin 14. istuntoon New Yorkissa sillä edellytyksellä, että Saamelaiskäräjien edustajalla on mahdollisuus puheenvuoroon, jossa tuodaan esille saamelaisasioiden tilanne Suomessa. Hallitus nimesi edustajaksi saamelaiskäräjien puheenjohtajan.</p>
<p>Lisätietoja antaa I varapuheenjohtaja Tiina Sanila-Aikio 040-7252585,</p>
</body></document>
