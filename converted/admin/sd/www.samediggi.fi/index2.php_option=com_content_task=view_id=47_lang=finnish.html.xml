<document xml:lang="fin" id="no_id"><header><title>Samediggi - Saamelaiskäräjät - Koulutus- ja oppimateriaalilautakunta</title><genre code="admin"/><author><unknown/></author><wordcount>172</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=47&amp;lang=finnish.html</origFileName><parallel_text xml:lang="eng" location="index2.php_option=com_content_task=view_id=47_lang=english.html"/><parallel_text xml:lang="sme" location="index2.php_option=com_content_task=view_id=47_lang=davvi.html"/><parallel_text xml:lang="smn" location="index2.php_option=com_content_task=view_id=47_lang=anaras.html"/><parallel_text xml:lang="sms" location="index2.php_option=com_content_task=view_id=47_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Koulutus- ja oppimateriaalilautakunta</p>
<p>Koulutus- ja oppimateriaalilautakunta on saamelaiskäräjien koulutuspoliittisten esitysten, aloitteiden, lausuntojen ja kannanottojen valmistelija ja saamenkielisen oppimateriaalin suunnittelusta, valmistamisesta ja jakelusta vastaava elin.</p>
<p>Lautakunnan tehtävänä on edistää saamelaisoppilaiden oikeuksia oman kielen ja omakieliseen opetukseen sekä saamelaisopetuksen asemaa Suomen koulujärjestelmässä. Se tekee saamelaisten opetukseen liittyvää alueellista, kansallista ja pohjoismaista yhteistyötä. Lautakunta päättää valtion talousarviossa (pääluokka 29, opetusministeriö) saamenkielisen oppimateriaalin ja saamelaisopetuksen kehittämiseen osoitetun valtionavustuksen käytöstä. Se valmistelee saamelaiskäräjien kokoukselle oppimateriaalituotannon vuotuiset ja pitemmän aikavälin suunnitelmat ja antaa vuosittain saamelaiskäräjien kokoukselle ja opetushallitukselle selvityksen oppimateriaalitilanteesta ja valtionavustuksen käytöstä.</p>
<p>Lautakunta vastaa lisäksi Saamelaisnuorten taidetapahtumasta (Sámenuoraid dáiddadáhpáhus), joka on vuosittain yhteistyössä saamelaisten kotiseutualueen kuntien ja saamelaisyhdistysten kanssa järjestettävä lasten ja nuorten taide- ja kulttuurikatselmus. Lautakunnan käsittelemät asiat valmistelee ja toimeenpanee koulutus- ja oppimateriaalitoimisto. Lautakunnan esittelijöinä toimivat koulutussihteeri (koulutuspoliittiset asiat), oppimateriaalisihteeri (oppimateriaaliasiat) ja oppimateriaalisuunnittelija (Saamelaisnuorten taidetapahtuma). Koulutus- ja oppimateriaalilautakuntaan kuuluvat vuosina 2012-2015 seuraavat jäsenet:</p>
<p><em type="italic">Jäsenet: </em></p>
<p>Yrjö Musta, pj.</p>
<p>Rauni Äärelä, vpj.</p>
<p>Inker-Anni Magga</p>
<p>Asla Järvensivu</p>
<p>Aslak Holmberg</p>
<p>Seija Sivertsen¨</p>
<p>Liisa Holmberg</p>
<p><em type="italic">Varajäsenet: </em></p>
<p>Teija Linnanmäki</p>
<p>Anna-Liisa Väyrynen</p>
<p>Maarit Magga</p>
<p>Kati Eriksen</p>
<p>Pirjo Länsman-Kiimalainen</p>
<p>Terhi Harju</p>
<p>Outi Länsman</p>
</body></document>
