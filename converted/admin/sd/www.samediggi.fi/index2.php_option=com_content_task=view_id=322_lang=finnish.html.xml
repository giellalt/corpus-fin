<document xml:lang="fin" id="no_id"><header><title>Samediggi - Saamelaiskäräjät - Nellimin metsäkiistojen sopiminen</title><genre code="admin"/><author><unknown/></author><wordcount>119</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=322&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=322_lang=davvi.html"/><parallel_text xml:lang="smn" location="index2.php_option=com_content_task=view_id=322_lang=anaras.html"/><parallel_text xml:lang="sms" location="index2.php_option=com_content_task=view_id=322_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Nellimin metsäkiistojen sopiminen</p>
<p>Saamelaiskäräjien hallitus merkitsi kokouksessaan 27.8.2009 ilolla tiedoksi Metsähallituksen ja Paadarin veljeksien sopimuksen porojen laidunalueiden rauhoittamiselta metsätaloudelta 20 vuodeksi ja kaikkien valituksien perumisen kaikissa oikeusasteissa.</p>
<p>Kiista Nellimin alueen käytöstä on vahingoittanut Suomen kansainvälistä mainetta ja herättänyt keskustelua Yhdistyneiden Kansakuntien eri elimissä. On tärkeää että asia saatiin sovittua neuvotteluilla. Saamelaiskäräjät kiittää sekä Paadarin veljeksiä että Metsähallitusta valmiudesta neuvotteluihin ja halusta sopia kiistassa. Päätös osoittaa että neuvotteluilla voidaan yhteen sovittaa saamelaisen poronhoidon ja metsätalouden intressejä samalla alueella.</p>
<p>Saamelaiskäräjät toivoo, että Maa- ja metsätalousministeriö antaa jatkossakin Metsähallitukselle valmiudet sovitella metsäkiistoja ja Metsähallituksen tuottotavoitteesta saamelaisten kotiseutualu-eella luovuttaisiin. Metsähallituksen, Kolttaneuvoston ja Saamelaiskäräjien neuvottelema yhteisesitys PEFC - metsäsertifiointikriteeriksi saamelaiskulttuurin ja saamelaiselinkeinojen turvaamiseksi tulee ehkäisemään uusia ristiriitoja alueiden maankäytöstä.</p>
<p>Lisätietoja:</p>
<p>Saamelaiskäräjien puheenjohtaja Klemetti Näkkäläjärvi</p>
</body></document>