<document xml:lang="fin" id="no_id"><header><title>Ilmoittautuminen saamen kielten etäopetukseen lukuvuodelle 2022–2023 avautui - Samediggi</title><genre code="admin"/><author><unknown/></author><year>2022</year><wordcount>287</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/02/17/ilmoittautuminen-saamen-kielten-etaopetukseen-lukuvuodelle-2022-2023-avautui/</origFileName><parallel_text xml:lang="sme" location="almmuheapmi_samegielaid_gaiddusoahpahussii_lohkanjahkai_2022-2023_rahppojuvvui.html"/><parallel_text xml:lang="smn" location="almottattam_samikielai_kaidusmattaattasan_luuhamihan_2022-2023_lekkasij.html"/><parallel_text xml:lang="sms" location="i_lmmtoottmos_saa_mkioli_ougglosmatt_to_sse_lookkameeggas_2022-2023_avvni.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ilmoittautuminen saamen kielten etäopetukseen lukuvuodelle 2022–2023 avautui</p>
<p>Ilmoittautuminen Saamen kielten etäyhteyksiä hyödyntävän opetuksen pilottihankkeen opetukseen lukuvuodelle 2022–2023 on avautunut. Ilmoittautuminen opetukseen tehdään Hellewi-ilmoittautumisjärjestelmässä . Ilmoittautuminen koskee uusia oppilaita ja hankkeen opetuksessa jatkavia oppilaita.</p>
<p>Ilmoittautumisen voi tehdä opetuksen järjestäjä, rehtori tai huoltaja. Kun ilmoittautumisen tekee huoltaja, toivomme huoltajan olevan yhteydessä oppilaan kouluun, ja kertovan oppilaan halukkuudesta ja mahdollisuudesta osallistua saamen kielen etäopetukseen. <em type="italic">Opetukseen ilmoittaudutaan 31.3.2022 mennessä. </em></p>
<p>Ohjeet Hellewissä ilmoittautumiseen</p>
<p>Etäopetushanke tarjoaa saamen kielen (inarin-, koltan- tai pohjoissaamen) perusopetusta tai lukiokoulutusta täydentävää saamen kielen opetusta 2 vt saamelaisten kotiseutualueen kuntien ulkopuolella oleville saamelaisoppilaille. Myös esiopetuksen oppilaat voivat osallistua hankkeen opetukseen. Hanke ei tarjoa opetusta aikuisille.</p>
<p>Saamea ei tarvitse osata entuudestaan osallistuakseen opetukseen. Opetusryhmät muodostetaan jokaiseen saamen kieleen erikseen oppilaiden luokka- ja kielitaso huomioiden. Opetus pyritään järjestämään kielissä ja ryhmissä, joissa on vähintään kaksi oppilasta tai opiskelijaa.</p>
<p>Huomioithan, että jotkut kaupungit (mm. Helsinki, Oulu ja Rovaniemi) järjestävät pohjoissaamen kielen opetusta myös lähiopetuksena. Halutessasi opetukseen, ota yhteys oman koulun rehtoriin tai kaupunkisi kouluvirastoon!</p>
<p>Saamen kielen etäyhteyksiä hyödyntävän opetuksen pilottihanke on Utsjoen kunnan johtama ja Saamelaiskäräjien koordinoima hanke, joka jatkuu 2023 kevätlukukauden loppuun. Hanketta rahoittaa opetus- ja kulttuuriministeriö. Hankkeen tavoitteina on tarjota saamen kielten etäyhteyksiä hyödyntävää opetusta peruskoulun oppilaille ja toisen asteen opiskelijoille saamelaisalueen kuntien ulkopuolelle kaksi viikkotuntia.</p>
<p type="title">Tulevia tapahtumia</p>
<p>Saamen kielten etäopetushanke järjestää maaliskuun aikana infotilaisuuden opetuksen järjestäjille ja vanhempainillan etäopetukseen osallistuville ja asiasta kiinnostuneille vanhemmille. Ennakkoilmoittautumista tilaisuuksiin ei vaadita.</p>
<p><em type="italic">Saamen kielten etäopetus – tulevaisuuden rakentamista </em>Infotilaisuus opetuksen järjestäjille ke 16.3.2021 klo 15.00–16.00 Liittymislinkki: Liity kokoukseen napsauttamalla tästä </p>
<p><em type="italic">Saamen kielten etäopetuksen vanhempainilta ja infotilaisuus etäopetuksesta kiinnostuneille vanhemmille </em>ke 23.3.2021 klo 18.00–18.30 Liittymislinkki: Liity kokoukseen napsauttamalla tästä </p>
<p><em type="italic">Tervetuloa mukaan saamen kielten etäopetukseen! </em></p>
<p type="title">Lisätietoja:</p>
<p>Anni-Sofia Niittyvuopio, hankepäällikkö Utsjoen kunta anni-sofia.niittyvuopio@edu.utsjoki.fi 040 701 2094</p>
<p>Arla Magga, hankekoordinaattori Saamelaiskäräjät arla.magga@samediggi.fi 040 687 5989</p>
<p>https://www.saamenetaopetus.com/</p>
<p>https://www.samediggi.fi/toiminta/koulutus-ja-oppimateriaali/</p>
</body></document>
