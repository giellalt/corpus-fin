<document xml:lang="fin" id="no_id"><header><title>Saamelaiskäräjät aloittaa Saamelaiset sote-uudistuksessa -blogisarjan julkaisun syksyn 2020 aikana - Samediggi</title><genre code="admin"/><author><unknown/></author><year>2020</year><wordcount>175</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/09/22/saamelaiskarajat-aloittaa-saamelaiset-sote-uudistuksessa-blogisarjan-julkaisun-syksyn-2020-aikana/</origFileName><parallel_text xml:lang="sme" location="samediggi_almmustahttigoahta_samit_sode-odastusas_-bloggaraiddu_cavcca_2020_aigge.html"/><parallel_text xml:lang="smn" location="samitigge_almostitskuat_sammiliih_soti-udasmitmist_-blogiraaidu_coovca_2020_aaigi.html"/><parallel_text xml:lang="sms" location="saa_mte_gg_alttad_sa_mmla_soti-oodoozzast_-blogiraaid_olmstattmoozz_coouc_2020_ai_ggen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät aloittaa Saamelaiset sote-uudistuksessa -blogisarjan julkaisun syksyn 2020 aikana</p>
<p>22.9.2020 /</p>
<p>Osana sote-kampanjaa Saamelaiskäräjät alkaa julkaista <em type="italic">Saamelaiset sote-uudistuksessa </em>-blogisarjaa saamenkielisistä ja kulttuurinmukaisista sote-palveluista, ja niihin liittyvistä haasteista ja mahdollisuuksista. Blogisarjassa eri alojen asiantuntijat tuovat omien kokemustensa ja asiantuntemuksensa pohjalta esiin näkökulmia sote-alan palveluiden piirissä. </p>
<p>Blogisarjassa käydään keskustelua sote-palveluiden tarjoamisesta yhdenvertaisuuden näkökulmasta sekä avataan saamenkielisten ja kulttuurinmukaisten palveluiden merkitystä arjessa konkreettisten esimerkkien kautta.</p>
<p><span type="quote">”Saamenkielisten ja kulttuurinmukaisten sote-palveluiden tarjoamisessa olevien haasteiden lisäksi haluamme kiinnittää niin kirjoittajien kuin lukijoidenkin huomion niihin mahdollisuuksiin, joita sote-uudistus tarjoaa palveluiden ja niitä koskevan lainsäädännön kehittämiseksi”</span>, kertoo puheenjohtaja Tuomas Aslak Juuso blogisarjasta.</p>
<p>Saamelaiskäräjät aloitti kesäkuussa 2020 kampanjan yhdenvertaisten Sosiaali- ja terveydenhuollon (sote) palveluiden puolesta. Suomen hallitus on käynnistänyt sote-uudistuksen sekä sote-maakuntien perustamisen, joiden tavoitteena on sote-palveluiden toteuttaminen yhdenvertaisesti kaikille. Marinin hallitusohjelmaan on kirjattu selkeästi myös linjaus kielellisten oikeuksien käytännön toteutumisen turvaamisesta saamen kielellä.</p>
<p>Sote-kampanjallaan Saamelaiskäräjät haluaa tuoda julkiseen keskusteluun enemmän tietoa saamelaisten sote-palveluiden nykytilasta ja sote-palveluihin liittyvän lainsäädännön uudistuksen tarpeista saamelaisten näkökulmasta.</p>
<p>https://www.samediggi.fi/sote-uudistus/</p>
<p type="title">Lisätietoja</p>
<p>puheenjohtaja Tuomas Aslak Juuso, puh. 040 687 3394, tuomas.juuso(at)samediggi.fi</p>
<p>sosiaali- ja terveyssihteeri Anne Länsman-Magga, puh. 040 182 9998, anne.lansman-magga(at)samediggi.fi</p>
</body></document>
