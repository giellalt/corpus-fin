<document xml:lang="fin" id="no_id"><header><title>Tapahtumia - Samediggi</title><genre code="admin"/><author><unknown/></author><year>2018</year><wordcount>400</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/tapahtumia/</origFileName><parallel_text xml:lang="eng" location="activity.html"/><parallel_text xml:lang="sme" location="dahpahus.html"/><parallel_text xml:lang="smn" location="tabahtus.html"/><parallel_text xml:lang="sms" location="soddmoozz.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tapahtumia</p>
<p type="title">Saamelaisnuorten taidetapahtuma 12.4.2018</p>
<p><em type="italic">Inarissa </em><em type="italic">12.4.2018 </em></p>
<p>Saamelaisnuorten taidetapahtuma järjestetään tänä vuonna 12.4. Inarissa. Vuoden 2018 taidetapahtuman teemana on <span type="quote">“oma ääni”</span> ja tapahtuman aiheina musiikki ja tubetus eli YouTube-videoiden tekeminen.</p>
<p>Tubetus-videoista järjestetään kilpailu, jonka tuomarina tulee toimimaan Mansikkka (Maiju Voutilainen), joka on yksi Suomen kuuluisimmista tubettajista.</p>
<p>Lue lisää…</p>
<p>16.3.2017 <em type="italic">Vuoden 2017 teemana on tanssi ja <span type="quote">”duodji/ tyeji/ tuejj”</span> </em></p>
<p>Saamelaisnuorten taidetapahtuma 2017 pidetään Hetan koulun liikuntasalissa <em type="italic">toukokuun 4. päivänä (viikolla 18) </em>. Vuoden teemana on tanssi ja saamelaisena teemana on saamenkäsityö eli duodji/ tyeji/ tuejj. Hetan tapahtuma on yksipäiväinen. </p>
<p>Opettajat ja ohjaajat voivat ilmoittaa ryhmänsä netissä ainoastaan Webropol-palvelun kautta. Ilmoittautuminen on auki <em type="italic">7.4. </em>saakka, minkä jälkeen netti-ilmoittautuminen sulkeutuu. Myöhästyneitä ilmoittautumisia ei huomioida. Webropoliin pääsee tästä. </p>
<p>Pyydämme lapsia ja nuoria toimittamaan omia saamen käsitöitään tapahtuman yhteydessä järjestettävää näyttelyä varten. Käsitöistä kootaan näyttely, joka on nähtävillä ennen taidetapahtumaa. Parhaat käsityöntekijät palkitaan stipendein.</p>
<p>Valtakunnallinen tanssitapahtuma MOVES pidetään Rovaniemellä 26.-28.5.2017. Tapahtuman valtakunnallisesta teemasta ja lajeista tarkempia tietoja löytyy sivustolta http://nuorikulttuuri.fi/moves/. Saamelaisnuorten taidetapahtuman säännöt ovat samat, paitsi että siihen voivat osallistua myös alle 10-vuotiaat.</p>
<p><em type="italic">Tanja Sanila</em></p>
<p>Saamelaiskäräjät järjestää vuosittain yhteistyössä kuntien ja paikallisten saamelaisjärjestöjen kanssa saamelaisnuorten taidetapahtuman (Sámenuoraid dáiddadáhpáhus).</p>
<p>Taidetapahtuma järjestetään vuorovuosin eri kunnissa ja siihen kutsutaan kaikki saamelaislapset ja -nuoret sekä saamen kielen tai saamenkielisessä opetuksessa olevat lapset ja nuoret.</p>
<p>Tapahtuma on nostanut esille monia uusia taitajia ja osallistuminen siihen on aina ollut runsasta. Saamelaisnuorten taidetapahtuma kuuluu valtakunnalliseen Nuori Kulttuuri-tapahtumaan seutukuntien tapahtumiin verrattavana katselmuksena. Valtakunnallisen teeman (musiikki, teatteri tai tanssi) lisäksi saamelaistapahtumassa on aina ollut jokin erityisesti saamelaiskulttuuriin liittyvä teema.</p>
<p>Järjestäjien mielestä on ollut tärkeää tukea sitä harrastustoimintaa, mikä saamelaisnuorille on tyypillistä ja mitä eniten harrastetaan. Siksi joiku ja laulu ovat olleet lajeinaan useammin kuin muut. Musiikkikuvaelmat ovat olleet myös suosittuja ja niiden valmistaminen on virittänyt pienissä, syrjäseutujen kouluissa vilkasta harrastustoimintaa. Saamelaisnuorten taidetapahtuman ei ole haluttu sitovan nuoria vain perinteiden vaalimiseen, vaan myös muut taidelajit ovat vaihtelevasti mukana.</p>
<p>Raportti saamelaisnuorten taidetapahtumasta 2017 Raportti saamelaisnuorten taidetapahtumasta 2016 Raportti vuoden 2015 taidetapahtumasta Utsjoella Raporta Soađegilis 2014 – Raportti Sodankylän tapahtumasta 2014 Raporta Heahtás 2013 – Raportti Hetan tapahtumasta 2013 Raporta Sajosis 2012 – Raportti Sajoksen tapahtumasta 2012 Raporta Ohcejogas / Raportti Utsjoen tapahtumasta 2011 Raporta Roavvenjárggas / Raportti Roin tapahtumasta 2010 Saamelaisnuorten taidetapahtuma 2010: Katso kuvia tästä . Raporta Vuohču dáhpáhusas / Raportti Vuotson tapahtumasta 2009 Raporta Heahtá dáhpáhusas / Raportti Hetan tapahtumasta 2008 Raporta Ohcejoga dáhpáhusas / Raportti Utsjoen tapahtumasta 2007 Raporta Anára dáhpáhusas / Raportti Inarin tapahtumasta 2006 Raporta Vuohču dáhpáhusas / Raportti Vuotson tapahtumasta 2005</p>
</body></document>
