<document xml:lang="fin" id="no_id"><header><title>Samediggi - Saamelaiskäräjät - Saamelaiskäräjät hakee varhaiskasvatusmateriaalin suunnittelijoita</title><genre code="admin"/><author><unknown/></author><wordcount>147</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1006&amp;lang=finnish</origFileName><parallel_text xml:lang="sme" location="index2.php_option=com_content_task=view_id=1006_lang=davvi.html"/><parallel_text xml:lang="smn" location="index2.php_option=com_content_task=view_id=1006_lang=anaras.html"/><parallel_text xml:lang="sms" location="index2.php_option=com_content_task=view_id=1006_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Saamelaiskäräjät hakee varhaiskasvatusmateriaalin suunnittelijoita</p>
<p>Saamelaiskäräjät on saanut opetus- ja kulttuuriministeriöltä valtionavustusta saamenkielisen varhaiskasvatuksen materiaalipankin tekemiseen. Varhaiskasvatuksen materiaalityöhön haetaan kolmea suunnittelijaa.</p>
<p>Hankkeen käytännön toteuttamista varten saamelaiskäräjät hakee</p>
<p>- yhtä koltansaamenkielistä suunnittelijaa (100 % työajalla)</p>
<p>- yhtä inarinsaamenkielistä suunnittelijaa (100 % työajalla)</p>
<p>- yhtä pohjoissaamenkielistä suunnittelijaa (70 % työajalla).</p>
<p>Suunnittelijan tehtäviin kuuluu mm. varhaiskasvatusmateriaalin suunnittelu, laatiminen, käännösten valmistaminen, kielen tarkistaminen sekä materiaalin kokoaminen materiaalipankkiin. Työ alkaa sopimuksen mukaan ja kestää 31.12.2015 saakka.</p>
<p>Kelpoisuusvaatimuksena on tehtävän edellyttämä soveltuva koulutus ja saamen kielen taito (asetus 1727/95). Tehtävän menestyksellistä hoitamista edesauttaa varhaiskasvatusalan tuntemus sekä kokemus materiaalityöstä. Palkkaus määräytyy Saamelaiskäräjien palkkausjärjestelmän vaativuustason IV/IV mukaisesti (peruspalkka 2457,04 euroa/kk). Peruspalkan lisäksi työstä maksetaan 24 %:n saamelaisalueen lisä ja kokemuslisät. Suunnittelijan toimipaikka sijaitsee saamelaiskulttuurikeskus Sajoksessa.</p>
<p>Hakemukset liitteineen tulee toimittaa saamelaiskäräjien sihteeristöön 27.2.2015 klo 16.00 mennessä osoitteeseen Sajos, 99870 Inari. Lisätietoja työstä antaa Saamelaiskäräjien ma. hallintopäällikkö Pia Ruotsala 010 839 3106. Saamelaiskäräjien toimintaan voi tutustua nettiosoitteessa www.samediggi.fi</p>
</body></document>
