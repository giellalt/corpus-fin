<document xml:lang="fin" id="no_id"><header><title>Samediggi - Saamelaiskäräjät - Ima Aikio-Arianiackin ja Miro Mantereen runokonserttikiertue Sajoksessa 21.5.</title><genre code="admin"/><author><unknown/></author><wordcount>364</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=707&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=707_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ima Aikio-Arianiackin ja Miro Mantereen runokonserttikiertue Sajoksessa 21.5.</p>
<p><span type="quote">”Aurinko juo kermaa”</span> kuljettaa kesästä kevääseen on Ima Aikio- Arianaick ja Miro Mantereen runokonserttikiertueen nimi. Aikio-Arianaick ja Mantere kiertävät toukokuussa runokonserttikiertueella Rovaniemeltä Utsjoelle. Ima lausuu uutta ja vanhaa tuotantoaan saameksi ja Miro pukee osan teksteistä suomenkielisiksi lauluiksi luoden samalla äänimaiseman, joka vie matkalle kesästä kevääseen. Kiertue Sajoksessa tiistaina 21.5.2013 klo 18. Liput ovelta.</p>
<p>Ima Aikio-Arianaickin ja Miro Mantereen yhteistyö alkoi kolme vuotta sitten, jolloin Ima etsi lastenlevylleen sovittajaa ja tuottajaa. Todettuaan ettei halua mitään tavanomaista hän päätti kysyä tehtävään äänitaiteilija/muusikko Manteretta. Ima hutkosat-levyn jälkeen yhteistyö on jatkunut. Miro sävelsi musiikin Iman dokumenttielokuvaan Suomi-saame-suomi, jonka ensi-ilta oli Inarissa Skábmagovat -filmifestivaaleilla helmikuussa. YLE esittää elokuvan myöhemmin. Kolmas yhteinen projekti on <span type="quote">”Aurinko juo kermaa”</span>- runomusiikkiteos, josta osa nähdään tulevalla kiertueella.</p>
<p>Runo on musiikkia</p>
<p><span type="quote">”Aurinko juo kermaa”</span> sai alkunsa vajaa kaksi vuotta sitten, kun Miro pyysi Imaa kirjoittamaan lyhyitä, haikumaisia runoja sävelteoksensa ytimeksi. Vuodessa syntyi melkein 200 runoa, joista pieni osa valikoitui <span type="quote">”Aurinko juo kermaa”</span>-teokseen. Runot vievät kesästä kevääseen. Vuodenaikojen vaihtuminen kuuluu väkevänä niin sanoissa kuin musiikissakin. Miro luo Iman runojen inspiroimana ja äänimaisemilla lausunnan ja musiikin yhtenäiseksi kokonaisuudeksi. Hänelle runo on musiikkia ja äänimaisemat vuoropuhelua runojen ja luonnon kanssa. Hän antaa niiden ilmentää itseään vapaasti oman itsensä kautta. Soitinten ja Miron nauhoittamien luontoäänien lisäksi mukana on ite-soittimia, foundsound ja analoginen ääniteknologia.</p>
<p><em type="italic">lähteen reunalla </em></p>
<p><em type="italic">jokihelmisimpukka </em></p>
<p><em type="italic">soittaa kuplia virtaan </em></p>
<p>Runoilija ja äänitaiteilija Runoilija Ima Aikio-Arianaick on julkaissut saameksi viisi runokirjaa, joista Suonat-kirja ilmestyy norjaksi tänä keväänä. Aikaisemmin se on käännetty myös suomeksi, englanniksi, unkariksi ja saksaksi. Hän on kirjoittanut kaksi lastenkirjaa ja sanoittanut kaksi levyllistä lastenlauluja. Sen lisäksi pulmankijärveläinen Ima tekee elokuvia ja musiikkivideoita. Porvoolaisen äänitaiteilija ja muusikko Miro Mantereen musiikkia on vaikea luokitella mihinkään kategoriaan. Perinteisten soittimien lisäksi hän tekee musiikkia vaikka kakkuvuoalla ja vessanharjalla. Hän luo livenä ääniä, joita äänittää saman tien ja toistaa ne kerroksittain, mistä tulee musiikkiesitys. Hän on tällaisen live-looping menetelmän uranuurtaja Suomessa. Taiteelliseen työhönsä pohjautuvia musiikkityöpajoja hän on vetänyt mm. elinkautisvangeille ja päihdekuntoutujille. Työpajojen kantavana ideana on, että kaikki osaavat soittaa ja tehdä musiikkia.</p>
<p>Runokonsertti</p>
<p>Iman ja Miron runokonserttikiertue Saamelaiskulttuurikeskus Sajoksessa tiistaina 21.5.2013. Kiertueen järjestää Jutaava kirjasto - Johtti girjerádju/ Anneli Aikio 040 6727 749. Ima Aikio-Arianaick 040 596 1109, Miro Mantere 040 5235 487.</p>
</body></document>
