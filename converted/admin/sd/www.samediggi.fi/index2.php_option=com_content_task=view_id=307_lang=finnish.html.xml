<document xml:lang="fin" id="no_id"><header><title>Samediggi - Saamelaiskäräjät - Käyttötarkoitus</title><genre code="admin"/><author><unknown/></author><wordcount>115</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=307&amp;lang=finnish.html</origFileName><parallel_text xml:lang="eng" location="index2.php_option=com_content_task=view_id=307_lang=english.html"/><parallel_text xml:lang="smn" location="index2.php_option=com_content_task=view_id=307_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Käyttötarkoitus</p>
<p>Saamelaiskulttuurikeskus Sajos on Suomen saamelaisten parlamenttitalo sekä kulttuuri-, koulutus- ja osaamiskeskittymä. Sajos on ensisijaisesti tarkoitettu saamelaisten omaa käyttöä varten. Se on Suomen saamelaisten itsehallinnon ja elävän ja kehittyvän saamelaiskulttuurin symboli, jonka keskeisenä toiminnallisena tarkoituksena on sekä vaalia perinteistä kulttuuria että kehittää ja uudistaa saamelaista yhteiskuntaelämää.</p>
<p>Päätarkoituksensa ohella kulttuurikeskus tarjoaa laajojen, uudenaikaisten ja tasokkaiden tilojensa ansiosta erinomaiset mahdollisuudet järjestää ainutlaatuisessa ympäristössä monenlaisia kokouksia, konferensseja ja tapahtumia.</p>
<p>Saamelaiskulttuurikeskus Sajoksen päävuokralaisena toimii Saamelaiskäräjät, joka vuokraa edelleen tiloja muille käyttäjille. Saamelaisalueen koulutuskeskus on Saamelaiskäräjien ohella talon toinen pääkäyttäjä. Muita talon käyttäjiä ovat Inarin kunnan kirjastotoimi, Duodji Shop Oy, SámiSoster ry, Lapin aluehallintovirasto (Lapin Avi), Saamelaisarkisto, Anarâškielâ servi ry, Ravintola Lyeme ja Maatalousyrittäjien eläkelaitos (Mela). Rakennuksen omistaa Senaatti-kiinteistöt.</p>
<p>STT-lehtikuva</p>
</body></document>
