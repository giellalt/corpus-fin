<document xml:lang="fin" id="no_id"><header><title>Samediggi - Saamelaiskäräjät - Koltansaamen koulukielioppi ilmestyi</title><genre code="admin"/><author><unknown/></author><wordcount>167</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=321&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=321_lang=davvi.html"/><parallel_text xml:lang="smn" location="index2.php_option=com_content_task=view_id=321_lang=anaras.html"/><parallel_text xml:lang="sms" location="index2.php_option=com_content_task=view_id=321_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Koltansaamen koulukielioppi ilmestyi</p>
<p>Ensimmäinen koltansaamen koulukielioppi julkistettiin Sevettijärvellä lauantaina 29.8. vietettyjen juhlien yhteydessä. Kielioppikirjan ovat laatineet Satu ja Jouni Moshnikoff ja Eino Koponen. Kieliopin tarkoituksena on vakiinnuttaa kirjoitettua koltansaamea ja antaa kouluille väline kirjakielen sääntöjen oppimiseen. Kirjan toivotaan myös auttavan aikuisväestöä oman äidinkielen kirjallisessa hallinnassa ja toimivan apuna niille, jotka haluavat oppia oman kielensä takaisin tai oppia koltansaamea uutena kielenä.</p>
<p>Koltansaame on ollut pelkästään puhuttu kieli vuoteen 1972 saakka, jolloin ilmestyivät ensimmäinen aapinen Aabbâs säämas ja Koltansaamen opas, jossa esiteltiin kielen ortografia eli kirjoitustapa. Kirjoitustapa on kehitetty nykyiseen muotoonsa Sevettijärven koulussa. Monet sukupolvet ovat omaksuneet kielen kirjoitustavan, mutta aikuisväestön äidinkielen luku- ja kirjoitustaito kaipaavat vielä kohennusta. Aikuisväestö on yksi uuden kielioppikirjan kohderyhmistä.</p>
<p>Koltansaamen koulukielioppi esittelee asiat lyhyiden sääntöjen ja runsaiden esimerkkien avulla. Kirjan on laatinut kolmen hengen työryhmä, jossa kielentaitajaa on edustanut Jouni Moshnikoff, opetusalaa Satu Moshnikoff ja kielitiedettä Eino Koponen.</p>
<p>Pohjoismainen saamen kielilautakunta, Suomen saamelaiskäräjät ja Kotimaisten kielten tutkimuskeskus ovat rahoittaneet hankkeen. Kirja on tilattavissa saamelaiskäräjien koulutus- ja oppimateriaalitoimistosta ja saatavissa mm. Sámi duodji -myymälöistä. Lisää.</p>
</body></document>