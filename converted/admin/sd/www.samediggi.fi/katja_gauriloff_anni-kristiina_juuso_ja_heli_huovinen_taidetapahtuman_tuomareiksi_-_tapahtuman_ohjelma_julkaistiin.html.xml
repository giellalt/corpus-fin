<document xml:lang="fin" id="no_id"><header><title>Katja Gauriloff, Anni-Kristiina Juuso ja Heli Huovinen taidetapahtuman tuomareiksi – tapahtuman ohjelma julkaistiin - Samediggi</title><genre code="admin"/><author><unknown/></author><year>2020</year><wordcount>263</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/04/02/katja-gauriloff-anni-kristiina-juuso-ja-heli-huovinen-taidetapahtuman-tuomareiksi-tapahtuman-ohjelma-julkaistiin/</origFileName><parallel_text xml:lang="sme" location="katja_gauriloff_anneristen_juuso_ja_heli_huovinen_daiddadahpahusa_duopmarin_-_dahpahusa_programma_almmustuvvon.html"/><parallel_text xml:lang="smn" location="katja_gauriloff_anni-kristiina_juuso_ja_heli_huovinen_taaidatabahtus_tuamarin_-_tabahtus_ohjelm_almostui.html"/><parallel_text xml:lang="sms" location="katja_gauriloff_anni-kristiina_juuso_da_heli_huovinen_saa_mnuori_cea_ppvuodpeei_vi_arvstooll_jen_-_cea_ppvuodpeei_vi_programm_olmstottum.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Katja Gauriloff, Anni-Kristiina Juuso ja Heli Huovinen taidetapahtuman tuomareiksi – tapahtuman ohjelma julkaistiin</p>
<p><em type="italic">Elokuvaohjaaja Katja Gauriloff, filmitähti/näyttelijä Anni-Kristiina Juuso ja näyttelijä/saamenkielisen lasten TV-ohjelman Unna Junnán tuottaja Heli Huovinen toimivat 10.-11.4. Inarin Sajoksessa järjestettävän Saamelaisnuorten taidetapahtuman tuomareina. Järjestäjät riemuitsevat tunnettujen elokuva- ja tv-tähtien mukaan tulosta. – Omaa kulttuuria edustavien maineikkaiden henkilöiden näkeminen omassa tapahtumassa on hieno asia. Voi vain kuvitella miltä tuntuu esittää omaa teatteria maailmalla palkittujen taiteilijoiden edessä, sanoo Saamelaiskäräjien puheenjohtaja Tiina Sanila-Aikio. </em></p>
<p>Saamelaisnuorten taidetapahtuman avajaisia vietetään keskiviikkoiltana Sajoksen suuressa auditoriossa klo 18 alkaen. Avajaisissa kuullaan musiikkiesityksiä kaikilla kolmella Suomen saamen kielellä. Kolttasaamelaista musiikkia esittää <em type="italic">Anna Lumikivi </em>säestäjänään <em type="italic">Katri Kittilä. </em><em type="italic">Amoc </em>ja <em type="italic">Ailu Valle </em>räppäävät inarin- ja pohjoissaameksi. <em type="italic">Sámi musihkkaakademiijan </em>ohjelmistossa on perinteistä ja uutta saamelaista musiikkia. </p>
<p>Taidetapahtuman avaa Saamelaiskäräjien puheenjohtaja <em type="italic">Tiina Sanila-Aikio </em>. </p>
<p>Saamelaisnuorten taidetapahtuman pääpäivänä, torstaina 11.4. nähdään 12 saamelaisnuorten teatteriesitystä. Lisäksi tapahtumapaikalla on mahdollisuuksia monenlaisiin työpajoihin, saamenkieliseen lasten- ja nuorten kirjallisuuteen tutustumiseen tai vaikkapa saamen kielten fonttien lataamiseen omaan puhelimeen ja tablettiin tai kuvien ottamiseen taidetapahtuman selfie-seinällä.</p>
<p>Tapahtumaan odotetaan lähes 500 osallistujaa Helsingin ja Utsjoen väliltä. Teatteriesityksissä on mukana yli 100 nuorta. Tapahtuman kielinä ovat saamen kielet.</p>
<p><em type="italic">Torstain 11.4. ohjelma: </em></p>
<p>Ohjelmaan voi tulla muutoksia!</p>
<p>Tapahtuma juonnetaan tuttuun tapaan kolmella kielellä: koltan-, inarin- ja pohjoissaameksi. Tapahtuman juontavat koltansaameksi <em type="italic">Teemu Titola, </em>inarinsaameksi <em type="italic">Satu Aikio </em>ja pohjoissaameksi <em type="italic">Aslak Uula Länsman. </em></p>
<p>Työpajojen lisäksi tapahtumassa voi tavata saamenkielisen lasten- ja nuortenkirjallisuuden kustantajia. Tapahtumaan ovat tulossa <em type="italic">Dávvi Girji , Kolttakulttuurisäätiö , Anar </em><em type="italic">âškielâ servi </em>sekä <em type="italic">Kieletär . </em>Lisäksi <em type="italic">Sámi giella- ja kulturguovddáš </em>Karasjoelta tulee jakamaan <em type="italic">Gába </em>-lehteä. </p>
<p><em type="italic">Lisätietoja: </em></p>
<p>Anna Lumikivi 010 839 3174, 040 684 1957 anna.lumikivi(at)samediggi.fi Facebook: @saamelaisnuortentaidetapahtuma Instagram: @samenuoraid_daiddadahpahus Tapahtuman hashtagit: #sndd2019 / #sntt2019</p>
</body></document>
