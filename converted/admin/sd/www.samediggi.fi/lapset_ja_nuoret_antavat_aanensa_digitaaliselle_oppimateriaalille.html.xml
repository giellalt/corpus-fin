<document xml:lang="fin" id="no_id"><header><title>Lapset ja nuoret antavat äänensä digitaaliselle oppimateriaalille - Samediggi</title><genre code="admin"/><author><unknown/></author><year>2018</year><wordcount>195</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/06/28/lapset-ja-nuoret-antavat-aanensa-digitaaliselle-oppimateriaalille/</origFileName><parallel_text xml:lang="sme" location="manat_ja_nuorat_oassalastet_oahppamateriala_baddenbargguide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Lapset ja nuoret antavat äänensä digitaaliselle oppimateriaalille</p>
<p>Saamelaiskulttuurikeskuksen äänitysstudiossa on heinäkuussa vilkasta, kun lapset ja nuoret käyvät antamassa äänensä digitaaliselle oppimateriaalille. Lasten ja nuorten äänet tulevat Gea-kirjasarjan toisen luokan digitaaliselle oppimateriaalille ja Bluppe-lastenkirjoille.</p>
<p>Tällä viikolla äänityksiin osallistuivat Mihkku Laiti, Áilu Laiti ja Niillas Laiti Utsjoelta. Mihkku on ollut mukana jo pari vuotta sitten Gea 1 -digimateriaalissa . Tänä kesänä hän toimii muun muassa karhunpennun äänenä. – Täällä on mukava tehdä töitä, hymyilee Mihkku. Áilu ja Niillas pääsivät kokeilemaan ääniroolityötä ensimmäistä kertaa. Áilu antoi äänensä Gea-kirjan päähenkilölle Biettelle. – Alussa jännitti, mutta oli ihan hauskaa, kertoo Áilu. Poikien äiti Annukka Hirvasvuopio-Laiti on iloinen poikiensa osallistumisesta. Hänen mukaansa kotona on harjoiteltu vuorosanoja ahkerasti isän kanssa.</p>
<p>Äänitystyössä lapset ja nuoret pääsevät kokeilemaan konkreettisesti oppimateriaalin tekoa. Tämä antaa esiintymiskokemusta ja samalla toivottavasti innostaa heitä erilaisiin äänitysprojekteihin myöhemmin. Vaikka äänitystyö on pikkutarkkaa ja vaativaa, tärkeintä on kuitenkin innokkuus. – Lapset ovat todella taitavia ja rohkeita, kuvailee digimateriaalin äänityksistä ja käsikirjoituksesta vastaava Solja Magga.</p>
<p>Materiaalin ääninäyttelijöitä valitessa pyritään myös ottamaan huomioon pohjoissaamen eri murteita mahdollisimman hyvin. – Äänitykset ovat kuitenkin vasta alkaneet, ja kaikille hahmoille ei ole vielä ääninäyttelijää, vinkkaa Solja Magga.</p>
<p><em type="italic">Lisätietoja: </em></p>
<p>Projektityöntekijä Solja Magga, solja.magga(at)samediggi.fi</p>
<p>Saamelaiskäräjien koulutus- ja oppimateriaalitoimisto</p>
</body></document>
