<document xml:lang="fin" id="no_id"><header><title>Saamen kielten etäopettajat pitävät avoimia näytetunteja Euroopan kielten päivänä 1.10. - Samediggi</title><genre code="admin"/><author><unknown/></author><year>2021</year><wordcount>182</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/09/22/saamen-kielten-etaopettajat-pitavat-avoimia-naytetunteja-euroopan-kielten-paivana-1-10/</origFileName><parallel_text xml:lang="sme" location="samegielaid_gaiddusoahpaheaddjit_dollet_rabas_cajahusdiimmuid_eurohpa_gielaid_beaivve_1_10_.html"/><parallel_text xml:lang="smn" location="samikielai_kaidusmattaatteijeeh_tualih_avus_caitustiijmijd_euroop_kielai_peeivi_1_10_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamen kielten etäopettajat pitävät avoimia näytetunteja Euroopan kielten päivänä 1.10.</p>
<p>Saamen kielten etäopetushankkeen opettajat pitävät <em type="italic">perjantaina 1.10.2021 </em>15 minuutin mittaisia avoimia näytetunteja inarin-, koltan- ja pohjoissaamen kielillä. Näytetunnit järjestetään etänä. </p>
<p>Euroopan komissio ja Helsingin yliopiston kielikeskus järjestävät tänä syksynä Euroopan kielten päivän Suomen päätapahtuman. Tapahtumaviikon 26.9.-2.10. aikana järjestetään tapahtumia ja julkaistaan materiaaleja, jotka tuovat esille kielten moninaisuuden tärkeyttä sekä kielten ja vuorovaikutuksen jatkuvaan oppimiseen liittyviä näkökulmia ja Saamelaiskäräjät ovat mukana ohjelmassa.</p>
<p>Euroopan kielten päivä korostaa monikielisen ja kulttuurienvälisen vuorovaikutuksen tärkeyttä. Päivän juhlimisen tarkoitus on kannustaa kaikkia oppimaan ja käyttämään kieliä useissa tilanteissa ja ympäristöissä. Virallista Euroopan kielten päivää vietetään sunnuntaina 26.9.</p>
<p>Tunneille voi osallistua kukin oppija itsenäisesti, tai koko luokka voi osallistua yhdessä samaan tuokioon yhteiseltä laitteelta. Osallistua voi myös useammalle tunnille. Osallistuminen näytetunneille on maksutonta, mutta niihin on ennakkoilmoittautuminen 27.9.2021 mennessä. Ilmoittaudu näytetunneille täältä .</p>
<p type="title">Oppituntien ajat:</p>
<p>Pohjoissaame 12.30, opettaja Joni Saijets</p>
<p>Inarinsaame 14.00, opettaja Henna Aikio</p>
<p>Koltansaame 14.30, opettaja Sirkka Sanila</p>
<p>Lue lisää päivän ohjelmasta täältä .</p>
<p type="title">Lisätietoja:</p>
<p>Satu-Marjut Pieski, hankepäällikkö satu.pieski(at)edu.utsjoki.fi 040 546 6514</p>
<p>Anni-Sofia Niittyvuopio, hankekoordinaattori anni-sofia.niittyvuopio(at)samediggi.fi 040 584 3098</p>
<p>Anne Kirste Aikio, kieliturvasihteeri anne-kirste.aikio(at)samediggi.fi 040 707 5626</p>
</body></document>
