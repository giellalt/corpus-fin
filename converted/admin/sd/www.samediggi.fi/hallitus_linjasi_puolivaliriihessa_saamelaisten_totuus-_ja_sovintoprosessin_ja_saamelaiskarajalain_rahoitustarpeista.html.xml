<document xml:lang="fin" id="no_id"><header><title>Hallitus linjasi puoliväliriihessä saamelaisten totuus- ja sovintoprosessin ja saamelaiskäräjälain rahoitustarpeista - Samediggi</title><genre code="admin"/><author><unknown/></author><year>2021</year><wordcount>237</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/05/05/hallitus-linjasi-puolivaliriihessa-saamelaisten-totuus-ja-sovintoprosessin-ja-saamelaiskarajalain-rahoitustarpeista/</origFileName><parallel_text xml:lang="sme" location="stivra_linnjadii_buseahta_beallemuttosiehttamis_samiid_duohtavuoda-_ja_soabadanproseassa_ja_samediggelaga_ruhtadandarbbuid.html"/><parallel_text xml:lang="smn" location="haldattas_linjij_pelimuddoriihast_sammilij_tuotavuota-_ja_sovadattamproosees_ja_samitiggelaava_ruttademtaarbuin.html"/><parallel_text xml:lang="sms" location="halltos_linnjii_budje_ttkiott_toollmoozz_pea_lraa_jest_sa_mmlai_tuottvuott-_da_suavadvuottprosee_ss_da_saa_mte_gglaa_jj_teaggtemtaarbin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Hallitus linjasi puoliväliriihessä saamelaisten totuus- ja sovintoprosessin ja saamelaiskäräjälain rahoitustarpeista</p>
<p><em type="italic">Suomen hallitus linjasi puoliväliriihessä, että on sitoutunut edistämään saamelaisten totuus- ja sovintoprosessia ja varautuu tämän edellyttämään rahoitustarpeeseen toukokuun 2021 lisätalousarvioesityksessä. Lisäksi saamelaiskäräjälaki viedään ripeästi eteenpäin ja varaudutaan samassa yhteydessä tarkastelemaan Saamelaiskäräjien rahoitustasoa. </em></p>
<p>– Saamelaiskäräjien rahoituksen osalta on hyvä, että resursseja tarkastellaan saamelaiskäräjälain muutoksen yhteydessä. Saamelaiskäräjät toimii jo nyt liian pienellä budjetilla, mikä taas vaikuttaa siihen, kuinka pystymme hoitamaan Saamelaiskäräjille määrättyjä lakisääteisiä tehtäviä, sanoo Saamelaiskäräjien puheenjohtaja Tuomas Aslak Juuso.</p>
<p>Saamelaisten totuus- ja sovintokomission työn on tarkoitus alkaa vuoden 2021 aikana. Lapin sairaanhoitopiiri on laatinut esiselvityksen psykososiaalisen tuen tarpeesta komission työskentelyn aikana.</p>
<p>– Totuus- ja sovintoprosessin onnistuminen edellyttää, että toimintaan on varattu riittävät varat. Tämä tarkoittaa myös psykososiaalisen tuen asianmukaista resursointia. Prosessi ei saa kaatua siihen, että se on aliresursoitu, painottaa Saamelaiskäräjien I varapuheenjohtaja Anni Koivisto.</p>
<p type="title">Saamelaiskäräjät esittänyt valtionavustuksen korotusta</p>
<p>Saamelaiskäräjät on vuoden 2022 kehysehdotuksessa esittänyt korotusta yleiseen toimintaansa. Saamelaiskäräjien esittämä korotus on 1 024 100 euroa ja se kohdistuu hallinnon kehittämiseen, poliittisen ja sidosryhmätoiminnan vahvistamiseen, saamelaisten parlamentaarisen työn kehittämiseen, kansainvälisen toiminnan ja viestinnän kehittämiseen sekä Sámi Giellagáldun toiminnan vakinaistamiseen.</p>
<p>– Saamelaiskäräjien työmäärään lisääntyminen on aiheuttanut jatkuvan resurssi- ja henkilöstövajeen, joka tulisi jo ratkaista. Myös Sámi Giellagáldun toiminnan vakinaistaminen tulisi varmistaa, sanoo Juuso.</p>
<p>Saamelaiskäräjien kehysehdotus vuodelle 2022</p>
<p>Saamelaiskäräjien kehysehdotus vuosille 2022-2024</p>
<p type="title">Lisätietoja:</p>
<p>Tuomas Aslak Juuso Puheenjohtaja 040 687 3394 tuomas.juuso(at)samediggi.fi</p>
<p>Anni Koivisto I varapuheenjohtaja 040 415 5969A anni.koivisto(at)samediggi.fi</p>
<p type="title">Linkit:</p>
<p>Hallituksen puoliväliriihi 2021 ja neuvottelu julkisen talouden suunnitelmasta vuosille 2022–25</p>
</body></document>
