<document xml:lang="fin" id="no_id"><header><title>Dihtosis-hanke hakee kouluvierailijoita keväällä starttaaviin kouluvierailuihin - Samediggi</title><genre code="admin"/><author><unknown/></author><year>2018</year><wordcount>162</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/11/06/dihtosis-hanke-hakee-kouluvierailijoita-kevaalla-starttaaviin-kouluvierailuihin/</origFileName><parallel_text xml:lang="sme" location="dihtosis-proseakta_ohca_skuvlagalledeaddjiid_giddat_algi_skuvlagalledemiide.html"/><parallel_text xml:lang="smn" location="dihtosis-haaha_oca_skovlakuosijd_skovlakolliistalmaid_moh_algih_kidduv.html"/><parallel_text xml:lang="sms" location="dihtosis-ha_ngkkos_aacc_skooulko_ll_jee_jid_keadda_aa_lji_skooulko_ll_jummsid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Dihtosis-hanke hakee kouluvierailijoita keväällä starttaaviin kouluvierailuihin</p>
<p>Saamelaiskäräjien nuorisoneuvoston ja Nuorten Akatemian Dihtosis-hankkeessa tarjotaan yläkouluille saamelaisteemaisia kouluvierailuja. Haemmekin nyt innokkaita yli 18-vuotiaita saamelaisnuoria ympäri Suomea kouluvierailijoiksi kevään 2019 aikana toteutettaviin vierailuihin.</p>
<p>Vierailijoiden tehtävänä on itsenäisesti pitää saamelaiskulttuurista kertova vierailu yläkoulussa. Vierailu koostuu saamelaiskulttuurin esittelystä sekä toiminnallisista työpajoista. Työpajojen tarkoitus on levittää tietoa saamelaisista ja saamelaiskulttuurista valtaväestön nuorille. Vierailun kesto on pääsääntöisesti 75- 90 minuuttia, riippuen oppilaitoksen tuntien pituudesta. Vierailijoita haetaan mm. pääkaupunkiseudulle, Turkuun, Jyväskylään, Tampereelle, Ouluun ja Rovaniemelle. Kouluvierailut toteutetaan pääasiassa koulupäivien aikana ajalla 1.2.-31.5.2019.</p>
<p>Kouluvierailuista maksetaan 54€/vierailu sekä matkat vierailukohteeseen. Kouluvierailuiden määrä riippuu tilauksista ja vierailijan omista aikatauluista.</p>
<p>Kouluvierailijoille pidetään Helsingissä Nuorten Akatemian tiloissa koulutus maanantaina 14.1.2019. Koulutukseen osallistuminen on edellytys vierailijana toimimiseen. Koulutuksesta ei makseta palkkiota. Mahdolliset matka- ja majoituskulut korvataan.</p>
<p>Odotamme kouluvierailijoilta saamelaiskulttuurin tuntemusta, innokasta asennetta ja otetta kouluvierailun vetämiseen sekä hyviä vuorovaikutustaitoja.</p>
<p>Toimita vapaamuotoinen hakemuksesi 30.11.2018 klo 16.00. mennessä osoitteeseen: minna.lehtola(at)samediggi.fi</p>
<p><em type="italic">Lisätietoja: </em>Minna Lehtola Projektityöntekijä tel: 010 839 3132 | +358 40 650 3620 minna.lehtola(a)samediggi.fi </p>
<p>https://www.samediggi.fi/dihtosis-hanke/</p>
<p>Kuva: Satu Miettinen</p>
</body></document>
