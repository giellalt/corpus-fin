<document xml:lang="fin" id="no_id"><header><title>Päättyneet hankkeet - Samediggi</title><genre code="admin"/><author><unknown/></author><year>2020</year><wordcount>433</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/paattyneet-hankkeet/</origFileName><parallel_text xml:lang="eng" location="finished_projects.html"/><parallel_text xml:lang="sme" location="nohkan_proseavttat.html"/><parallel_text xml:lang="smn" location="nuuham_haavah.html"/><parallel_text xml:lang="sms" location="puuttam_ha_ngkkoozz.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><span type="quote">Kulttuurisesti vastuullinen saamelaismatkailu</span></p>
<p>Matkailu on kasvanut voimakkaasti niin globaalisti kuin Suomen Lapissakin. Matkailun kasvu on lisännyt haasteita kulttuuriselle kestävyydelle, erityisesti saamelaiskulttuurin kontekstissa. Saamelaiskäräjät on saanut <em type="italic">avustusta opetus- ja kulttuuriministeriöltä </em>Kulttuurisesti vastuullinen saamelaismatkailu -hankkeen toteuttamista varten. Hankkeessa on tarkoituksena mm. luoda saamelaisten lähtökohdista eettiset ohjeet vastuullisen, sosiaalisesti, kulttuurisesti, ekologisesti ja taloudellisesti kestävän saamelaismatkailun tuotteistamiseen ja esittämiseen. Eettisen ohjeistuksen odotetaan valmistuvan vuoden 2018 aikana. </p>
<p><em type="italic">Lue lisää… </em></p>
<p><span type="quote">De!-projektissa kehitetään nuorisotoimintaa saamen kielillä</span></p>
<p>Saamelaiskäräjien nuorisoneuvoston De!-projektissa kehitetään nuorten vapaa-ajan toimintaa kaikilla Suomessa puhuttavilla saamen kielillä. Projektin tavoitteena on innostaa saamelaisnuoria suunnittelemaan itse, millaiseen saamenkieliseen vapaa-ajan toimintaan he haluaisivat osallistua. De!-projektissa kartoitetaan myös, millaista saamenkielistä nuorten toimintaa eri kunnat ja yhdistykset tällä hetkellä järjestävät.</p>
<p>Projekti toteutetaan ajalla 1.10.2018-30.8.2019 ja sitä rahoittaa Leader Pohjoisin Lappi.</p>
<p><em type="italic">Lue lisää… </em></p>
<p><span type="quote">Giellagáldu-hanke ja Sámi Giellagáldu</span></p>
<p>Giellagáldu on Suomen, Ruotsin ja Norjan Saamelaiskäräjien yhteistyöhanke, joka toimii Saamelaiskäräjien parlamentaarisen yhteistyöelimen, Saamelaisen parlamentaarisen neuvoston, alaisuudessa. Hanke käynnistyi 1.8.2015 ja päättyy 31.5.2018. Giellagáldu-hanke rahoittaa yhteispohjoismaisen saamen kielen ammatti- ja resurssikeskuksen Sámi Giellagáldun (Saamen Kielikaltio) toiminnan. Hankkeen keskeinen tavoite onkin varmistaa Sámi Giellagáldun pysyvä toiminta hankkimalla pysyvä rahoitus ammatti- ja resurssikeskuksen toiminnalle.Giellagáldu-jatkohanketta rahoittavat EU:n Interreg V Pohjoinen -ohjelman Sápmi-osa-alue, Lapin liitto, Tromssan lääni sekä Norjan, Ruotsin ja Suomen Saamelaiskäräjät. Hanketta johtaa Suomen Saamelaiskäräjät, ja hankkeen kokonaisbudjetti on 3 062 052 euroa.</p>
<p><em type="italic">Lue lisää… </em></p>
<p><span type="quote">Sakaste</span></p>
<p><em type="italic">SaKaste- Saamelaisten sosiaali- ja terveyspalveluiden kehittämisrakennehanke </em><em type="italic">PaKaste 2 – Pohjoisen alueen Kaste-hankkeen osahanke </em><em type="italic">1.10.2011 – 31.10.2013 </em></p>
<p>SaKaste- hankkeen aikana parannettiin saamenkielisten ja kulttuuriin pohjautuvien palveluiden laa-tua, vaikuttavuutta, saatavuutta sekä kavennettiin alueellisia eroja luomalla saamenkielisiä ja -kulttuuriin pohjautuvia hyviä työmenetelmiä ja toimintamalleja. Kehittämistyöprosessin aikana saamelaisten työntekijöiden oma ammatti-identiteetti vahvistui ja keskinäinen asiantuntijaverkosto laajeni ja tiivistyi.</p>
<p>Kehittämistyötä tehtiin prosessiluontoisesti ja saamelaiskulttuurin lähtökohdista. Saamelaisen var-haiskasvatuksen ja vanhustyön parissa työskentelevä saamenkielinen henkilöstö toimi tiimityösken-telyn aikana kehittäjäasiantuntijoina. Heidän aikaisempi osaaminen sekä kulttuurinen saamelainen perinnetieto olivat merkittävässä osassa uusien toimintamallien kehittämisessä. Asiakaslähtöisyys näkyi siinä, että työntekijät tunsivat asiakkaiden tarpeet ja heitä ohjattiin kehittämistyön kuluessa tunnistamaan asiakkaan saamen kieleen ja kulttuuriin pohjautuvat palvelujen tarpeet.</p>
<p>Saamelaiskäräjien lisäksi kehittämistyössä olivat mukana saamelaisten kotiseutualueen kunnat, Sámi Soster ry, Pohjois-Suomen sosiaalialan osaamiskeskuksen saamelaisyksikkö ja Saamelaisalueen koulutuskeskus.</p>
<p><em type="italic">Saamelainen vanhustyö </em></p>
<p>Kehittämisrakenteen avulla haettiin saamelaisten parissa tehtävään vanhustyöhön sellaiset työmallit, jotka edistävät saamelaisen ikääntyneen kielellisten ja kulttuuristen oikeuksien toteutumista. Saamelaisen vanhustyön työkalupakki.</p>
<p><em type="italic">Saamelainen varhaiskasvatus </em></p>
<p>Saamelaisten kotiseutualueella ja sen ulkopuolella tehtävään varhaiskasvatustyöhön etsittiin kehittä-mistyön avulla saamelaiselle varhaiskasvatushenki-löstölle sellaiset työmallit, jotka auttavat ja tukevat henkilöstön osaamista kasvatustyössä niin, että saamelaislasten kielelliset ja kulttuuriset oikeudet toteutuisivat.</p>
<p><em type="italic">Saamelainen varhaiskasvatussuunnitelma </em>Saamelaisen varhaiskasvatuksen arjen käytäntöjen opas kuati.fi esittelyvideo </p>
<p><em type="italic">Osaamisen vahvistaminen ja tiedontuotanto </em></p>
<p>SaKaste – hankkeen aikana vahvistettiin saamelais-ten kotiseutualueella työskentelevän sosiaali- ja terveysalan henkilöstön saamenkielen ja -kulttuurin osaamista sekä lisättiin päättäjien saamenkielen ja -kulttuurin huomioivan toiminnan tietoisuuden merkitystä. Lue lisää</p>
<p><em type="italic">SaKaste- hankkeen tapahtumat </em>Raportit </p>
</body></document>
