<document xml:lang="fin" id="no_id"><header><title>Samediggi - Saamelaiskäräjät - Saamelaiskäräjät sai kansainvälistä tunnustusta</title><genre code="admin"/><author><unknown/></author><wordcount>327</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=645&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=645_lang=davvi.html"/><parallel_text xml:lang="smn" location="index2.php_option=com_content_task=view_id=645_lang=anaras.html"/><parallel_text xml:lang="sms" location="index2.php_option=com_content_task=view_id=645_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saamelaiskäräjät sai kansainvälistä tunnustusta</p>
<p>Saamelaiskäräjiä ja Metsähallitusta kiitettiin urauurtavasta työstä Akwé: Kon -ohjeiden soveltamiseksi.</p>
<p>Saamelaiskäräjät, ympäristöministeriö ja Metsähallitus järjestivät 17.10 oheistapahtuman biodiversiteettisopimuksen 11 osapuolikokouksessa Hyderabadissa, Intiassa. Tilaisuudessa esiteltiin Akwé: Kon -ohjeiden soveltamista Suomessa Hammastunturin erämaa-alueen hoito- ja käyttösuunnitelman laadinnassa. Suomi on ensimmäinen valtio, joka on soveltanut vuonna 2004 biodiversiteettisopimuksen 7 osapuolikokouksessa hyväksyttyjä ohjeita. Vapaaehtoisten Akwé: Kon -ohjeiden tarkoitus on turvata luonnon monimuotoisuuden säilyminen sekä alkuperäiskansakulttuurin luontosuhteen ja perinteisen tiedon säilyminen. Akwé: Kon -ohjeet tarjoavat menettelytavan, jolla saamelaisten osallistuminen hankkeiden ja suunnitelmien valmisteluun, vaikutustenarviointiin ja päätöksentekoon voidaan turvata. Akwé: Kon -ohjeiden soveltamista Hammastunturin erämaa-alueen hoito- ja käyttösuunnitelman laadinnassa valmisteltiin ympäristöministeriön asettaman</p>
<p>kansallisen artikla 8(j)-työryhmän työssä</p>
<p xml:lang="koi">.</p>
<p>Saamelaiskäräjiä edusti oheistapahtumassa lakimiessihteeri Aimo Guttorm.   Guttorm toi puheessaan esille, että "Suomen saamelaiskäräjät pitää Hammastunturin hoito- ja käyttösuunnitelman valmistelun yhteydessä toteutettua Akwé: Kon -prosessia tärkeänä saamelaisten oikeusaseman toteutumisen kannalta."</p>
<p>Akwé: Kon –ohjeiden soveltamista on valmistellut Metsähallituksen ja saamelaiskäräjien perustama yhteinen työryhmä, johon saamelaiskäräjät on nimennyt jäsenet. Työryhmän jäsenet ovat perinteisen tiedon haltijoita ja työryhmässä on edustettuina eri ikäryhmät ja sukupuolet sekä alueen paliskuntien poroisännät. Työryhmän puheenjohtajana on toiminut saamelaiskäräjien II varapuheenjohtaja Heikki Paltto.</p>
<p><span type="quote">"Ohjeet lähtevät siitä, että alkuperäiskansan edustajat otetaan mukaan suunnitteluun aivan alusta lähtien, ei vasta sitten kun työ on jo pitkällä. On aivan eri asia tehdä työtä yhteistyössä keskustellen kuin pyytää kommentteja jo kerran kirjoitettuun versioon"</span>, korostaa oheistapahtumassa puhunut erikoissuunnittelija Sanna-Kaisa Juvonen Metsähallituksen luontopalveluista. "Työtapa on ollut mielekäs kaikille osapuolille, ja toimi todella hyvin."</p>
<p><span type="quote">"Metsähallitus aikoo ilman muuta käyttää tätä työtapaa myös vastaisuudessa"</span>, Sanna-Kaisa Juvonen lupaa.</p>
<p>Kansallisen biodiversiteettityöryhmän jäsen</p>
<p>, saamelaiskäräjien puheenjohtaja Klemetti Näkkäläjärvi on tyytyväinen Suomen saamelaiskäräjien saamaan tunnustukseen. <span type="quote">”Olemme tehneet todella paljon työtä kansallisesti ja kansainvälisestikin artikla 8(j):n toimeenpanemiseksi ja toki saamamme tunnustus lämmittää. Edelläkävijän rooli tuo myös vastuuta ja työtä on vielä paljon edessä saamelaisten perinteisen tiedon suojelemiseksi Suomessa”</span>, puheenjohtaja tuumii. Valtioneuvosto hyväksyy syksyllä periaatepäätöksen kansalliseksi biodiversiteettistrategiaksi vuoteen 2012. ”Saamelaiskäräjät odottaa biodiversiteettistrategialta ja erityisesti sen toimeenpanolta paljon. Odotamme, että Suomi toteuttaa kansainvälisenä edelläkävijänä kansallisen</p>
<p>artikla 8(j)-työryhmän loppuraportin esittämät toimenpitee</p>
<p>t”, Näkkäläjärvi painottaa.</p>
<p>Akwé:Kon ohjeiden suomennos</p>
<p xml:lang="smn">Ympäristöministeriön COP11-sivusto</p>
</body></document>
