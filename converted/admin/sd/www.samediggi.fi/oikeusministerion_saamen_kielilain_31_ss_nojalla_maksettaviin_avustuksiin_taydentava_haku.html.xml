<document xml:lang="fin" id="no_id"><header><title>Oikeusministeriön saamen kielilain 31 § nojalla maksettaviin avustuksiin täydentävä haku - Samediggi</title><genre code="admin"/><author><unknown/></author><year>2018</year><wordcount>190</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/06/21/oikeusministerion-saamen-kielilain-31-%C2%A7-nojalla-maksettaviin-avustuksiin-taydentava-haku/</origFileName><parallel_text xml:lang="sme" location="vuoigatvuodaministeriija_sami_giellalaga_31_ss:a_vuodul_maksojuvvon_doarjagiidda_odda_ohcanaigi.html"/><parallel_text xml:lang="smn" location="riehtiministerio_saami_kielalaava_31_ss_vuaduld_maksimnaal_torjui_tievasmittee_uuccam.html"/><parallel_text xml:lang="sms" location="tiuddeei_ooccmos_vuoiggadvuottministeria_saa_m_kioll-laa_jj_31_ss_nuajja_mahssum_vea_kktoozzid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Oikeusministeriön saamen kielilain 31 § nojalla maksettaviin avustuksiin täydentävä haku</p>
<p>Oikeusministeriö on ilmoittanut haettavaksi saamen kielilain (1086/2003) 31 §:ssä tarkoitetut avustukset. Avustuksia varten on tänä vuonna käytettävissä yhteensä 120 000 euroa. Oikeusministeriö on jo myöntänyt 16.3.2018 päättyneen haun perusteella avustuksia 70 000 eurolla. Tässä täydentävässä haussa voidaan myöntää avustuksia 50 000 eurolla.</p>
<p>Avustusta voidaan myöntää saamelaisten kotiseutualueen kunnille, seurakunnille ja paliskunnille sekä lain 18 §:ssä tarkoitetuille yksityisille mainitun lain soveltamisesta aiheutuvien erityisten lisäkustannusten kattamiseksi. Nyt haettavat avustukset on tarkoitettu 1.1.2018 jälkeen aiheutuneisiin tai aiheutuviin lisäkustannuksiin. Saamelaiskäräjien kieliturvasihteeri Anne Kirste Aikio kannustaa hakemaan avustusta.</p>
<p>– Nyt tässä täydentävässä haussa kannustaisin erityisesti hakemaan niitä kuntia, seurakuntia, paliskuntia ja muita tahoja, jotka eivät avustusta ole vielä hakeneet tälle vuodelle.</p>
<p>Avustuksella voi kattaa saamen kielilain soveltamisesta aiheutuvia kustannuksia.</p>
<p>– Avustuksella voi esimerkiksi maksaa ilmoituksista, lomakkeista tai muusta tiedottamisesta aiheutuneita käännöskuluja. Avustusta on myös myönnetty muun muassa tulkkauskuluihin tai kunnan henkilöstön saamen kielen kouluttautumisesta aiheutuviin sijaiskustannuksiin.</p>
<p>Vapaamuotoiset hakemukset tulee toimittaa oikeusministeriölle viimeistään <em type="italic">31.8.2018 klo 16:15 </em>sähköisesti osoitteeseen oikeusministerio@om.fi. Hakemuksen voi toimittaa myös postiosoitteeseen Oikeusministeriö, Demokratia-, kieli- ja perusoikeusasioiden yksikkö, PL 25, 00023 Valtioneuvosto. </p>
<p><em type="italic">Lisätietoja oikeusministeriön avustuksesta </em></p>
<p><em type="italic">Lisätietoja: </em></p>
<p>Kieliturvasihteeri Anne Kirste Aikio, 010 839 3124, anne-kirste.aikio(at)samediggi.fi</p>
</body></document>
