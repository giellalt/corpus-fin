<document xml:lang="fin" id="no_id"><header><title>Sanila-Aikio iloitsee kielen ja kulttuurin merkityksestä nuorille sukupolville kolttasaamelaisten asuttamisen 70-vuotisjuhlassa  - Samediggi</title><genre code="admin"/><author><unknown/></author><year>2019</year><wordcount>212</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/08/24/sanila-aikio-iloitsee-kielen-ja-kulttuurin-merkityksesta-nuorille-sukupolville-kolttasaamelaisten-asuttamisen-70-vuotisjuhlassa-2/</origFileName><parallel_text xml:lang="sms" location="sanila-aikio_rammas_kiol_da_kulttuur_miarktoozzast_nuorr_puolvvooggid_nuorttsaa_mi_aazztummuz_70-ee_jjpraa_znkest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sanila-Aikio iloitsee kielen ja kulttuurin merkityksestä nuorille sukupolville kolttasaamelaisten asuttamisen 70-vuotisjuhlassa</p>
<p>Saamelaiskäräjien puheenjohtaja Tiina Sanila-Aikio  lla on suuri ilo ja kunnia tuoda Saamelaiskäräjien puolesta tervehdys kolttasaamelaisten asuttamisen ja Sevettijärven koulun 70-vuotisjuhlaan. Sanila  –  Aikio nostaa puheessaan esille, miten ylpeä on nuoremmista sukupolvista, jotka ovat ottaneet koltansaamen kielen takaisin ja haluavat tehdä työtä kolttasaame  laisen yhteisön eteen:</p>
<p>”  Miten ylpeä olenkaan tänä päivänä nuoremmista sukupolvista, jotka ovat ottaneet kielemme takaisin, jotka haluavat tehdä työtä yhteisömme eteen, jotka valitsevat toimia perinteisen siitajärjestelmämme, Kolttien kyläkokouksen kautta ja jotka ovat ottaneet vastuuta kansamme tulevaisuudesta. Miten ylpeä olenkaan tänä päivänä niin Näätämön kuin Nellim-Keväjärven koltta-alueilla asuvista nuoremmista sukupolvista, jotka ovat valinneet perinteiset elinkeinot  .”</p>
<p>”  Olen ilokseni pannut merkille, että näkyvä osa kulttuuriamme, eli käsityö, on jälleen osa yhä useamman kolttasaamelaisen elävää arkea. Seuraava merkittävä kulttuurin osa-alue, johon meidän tulisi mielestäni keskittyä, on vaalia tapalakiamme ja siitajärjestelmäämme sekä elvyttää yhteyttämme maahan ja vetee  n”, jatkaa Sanila-Aikio puheessaan.</p>
<p>Lue puhe kokonaisuudessaan täältä .</p>
<p>Vuonna 2019 tulee kuluneeksi 70 vuotta kolttasaamelaisten asuttamisesta.  Kolttasaamelaisten perinteinen asuinalue  sijoittuu nykyis  ten  Suomen  ,  Norjan  ja Venäjä  n raja-alueelle  . Toisen maailmansodan jälkeen Petsamon alueelta  Paatsjoen,  Petsamon ja Suonikylän siidojen  kolttasaamelaiset asutettiin Keväjärven, Nellimin ja  Näätämön  kyliin  osin kolttasaamelaisten ja inarinsaamelaisten perinteisille  alueille.</p>
<p type="title">Lisätietoja</p>
<p>Saamelaiskäräjien puheenjohtaja Tiina Sanila-Aikio puh. 050 300 1780,  tiina.sanila-aikio(at)samediggi.fi</p>
</body></document>
