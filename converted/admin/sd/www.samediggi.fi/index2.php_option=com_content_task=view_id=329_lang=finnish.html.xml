<document xml:lang="fin" id="no_id"><header><title>Samediggi - Saamelaiskäräjät - Arkkitehtuurikilpailun ehdotukset valittu toiselle kierrokselle</title><genre code="admin"/><author><unknown/></author><wordcount>134</wordcount><conversion_status type="standard"/><availability><free/></availability><origFileName>http://www.samediggi.fi/index2.php?option=com_content&amp;task=view&amp;id=329&amp;lang=finnish.html</origFileName><parallel_text xml:lang="eng" location="index2.php_option=com_content_task=view_id=329_lang=english.html"/><parallel_text xml:lang="sme" location="index2.php_option=com_content_task=view_id=329_lang=davvi.html"/><parallel_text xml:lang="smn" location="index2.php_option=com_content_task=view_id=329_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Arkkitehtuurikilpailun ehdotukset valittu toiselle kierrokselle</p>
<p>Saamelaiskulttuurikeskuksen arkkitehtuurikilpailu herätti kiinnostusta - 58 ehdotuksesta 6 valittiin kilpailun toiselle kierrokselle.</p>
<p>Senaatti-kiinteistöt järjesti kaksivaiheisen arkkitehtuurikilpailun Inarin kirkonkylään Juutuanjoen varrelle rakennettavasta saamelaisten kulttuurikeskuksesta. Kilpailun 1. vaihe, joka käytiin idealuonteisena kilpailuna kulttuurikeskuksen arkkitehtonisen ja toiminnallisen konseptin löytämiseksi, päättyi 30.6. 2008, ja siihen tuli kaikkiaan 58 ehdotusta.</p>
<p>Ehdotuksissa, joiden tekijät olivat sekä suomalaisia että ulkomaalaisia, oli palkintolautakunnan mukaan lähestytty kulttuurikeskuksen arkkitehtonista ratkaisua ilahduttavan monin eri tavoin. Palkintolautakunta on päättänyt kutsua 1.9. - 3.10.2008 järjestettävään kilpailun 2. vaiheeseen kuusi ehdotusta. Kilpailijoille annetaan ehdotuskohtaiset jatkosuunnitteluohjeet siitä, kuinka töitä tulisi jatkokehittää.</p>
<p>Arkkitehtuurikilpailun 2. vaihe ratkeaa 3.12.2008. Kilpailun ehdotukset on toimitettu nimimerkeillä, joten tässä vaiheessa jatkoon valittujen tekijöiden nimet eivät ole tiedossa. Kulttuurikeskuksen varsinainen suunnittelu aloitetaan tammikuussa 2009 ja rakennustöihin päästään keväällä 2010. Suunnitelmien mukaan rakennus otetaan käyttöön vuoden 2012 aikana.</p>
<p>Lue koko tiedote .</p>
</body></document>
