<document xml:lang="fin" id="no_id"><header><title>Tule keskustelemaan ajankohtaisista asioista Karesuvantoon maanantaina 8.10. - Samediggi</title><genre code="admin"/><author><unknown/></author><year>2018</year><wordcount>146</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/10/05/tule-keskustelemaan-ajankohtaisista-asioista-karesuvantoon-maanantaina-8-10/</origFileName><parallel_text xml:lang="sme" location="boade_sagastallat_aigeguovdilis_assiin_garasavvonii_mannodaga_8_10_.html"/><parallel_text xml:lang="smn" location="puadi_savastallad_aigikyevdilis_aasijn_karesavonan_vuossaarga_8_10_.html"/><parallel_text xml:lang="sms" location="pua_d_sagstoollad_aai_jpoddsaz_aa_ssi_pirr_karesavvna_vuossaarg_8_10_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tule keskustelemaan ajankohtaisista asioista Karesuvantoon maanantaina 8.10.</p>
<p><em type="italic">Saamelaiskäräjien hallituksen järjestämät keskustelutilaisuudet jatkuvat. Hallitus järjestää kokouksensa yhteydessä keskustelutilaisuuden Karesuvannon kappelissa maanantaina 8.10. klo 18-20. Tilaisuuden tarkoituksena on tavata alueen saamelaisia ja luoda mahdollisuus keskustella ajankohtaisista asioista. </em></p>
<p><em type="italic">– </em>Keskustelutilaisuuksien tavoitteena on vahvistaa saamelaisyhteisön ja Saamelaiskäräjien välistä dialogia yhteisten asioiden edistämiseksi. Helsingin ja Vuotson tilaisuudet ovat osoittaneet sen, että tällaisille epävirallisille keskustelutilaisuuksille on tarvetta, sanoo Saamelaiskäräjien puheenjohtaja Tiina Sanila-Aikio. </p>
<p>Saamelaiskäräjien hallitus toivottaa Karesuvannon alueen saamelaiset tervetulleiksi vaalikauden kolmanteen keskustelutilaisuuteen! Tilaisuus järjestetään Karesuvannon kappelissa maanantaina 8.10. klo 18-20.</p>
<p><em type="italic">Seuraavat hallituksen keskustelutilaisuudet järjestetään 5.11. Utsjoella ja 4.12. Inarissa. Tilaisuuksista tiedotetaan lisää myöhemmin. </em></p>
<p>Saamelaiskäräjien vuoden 2018 toimintasuunnitelman mukaan hallituksen kokouksia järjestetään mahdollisuuksien mukaan Utsjoella, Vuotsossa, Helsingissä, Enontekiön Karesuvannossa ja Inarissa. Kokousten yhteydessä järjestetään paikkakunnalla keskustelutilaisuus, jossa hallitus tapaa alueen saamelaisia, kertoo yhteenvetona hallituksen toimista ja luo epävirallisen mahdollisuuden käydä keskusteluja ajankohtaisista asioista.</p>
<p><em type="italic">Lisätietoja: </em></p>
<p>Saamelaiskäräjien puheenjohtaja Tiina Sanila-Aikio puh. 050 300 1780, tiina.sanila-aikio(at)samediggi.fi</p>
</body></document>
