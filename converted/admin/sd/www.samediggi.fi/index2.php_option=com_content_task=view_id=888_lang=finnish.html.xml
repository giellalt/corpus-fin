<document xml:lang="fin" id="no_id"><header><title>Samediggi - Saamelaiskäräjät - Saamelaiskäräjät myönsi tukea saamelaiselokuvalle</title><genre code="admin"/><author><unknown/></author><wordcount>266</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=888&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=888_lang=davvi.html"/><parallel_text xml:lang="smn" location="index2.php_option=com_content_task=view_id=888_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Saamelaiskäräjät myönsi tukea saamelaiselokuvalle</p>
<p>Saamelaiskäräjät tukee saamelaiselokuvien tuottamista yhteensä 93 500 eurolla. Tuotantotukea saa kolme elokuvaa: Katja Gauriloffin dokumenttielokuva</p>
<p><em type="italic">Kuun metsän Kaisa </em></p>
<p>, Aslak Palton dokumenttielokuva</p>
<p><em type="italic">Poromiehen silmin </em></p>
<p>ja Jouni Westin lyhytanimaatioelokuva</p>
<p><em type="italic">Guolli </em></p>
<p>.</p>
<p>Opetus- ja kulttuuriministeriö myönsi Saamelaiskäräjille valtionavustusta saamelaisen elokuvan tukemiseksi. Saamelaiselokuvien on määrä olla mukana vuoden 2015 Berliinin elokuvajuhlilla</p>
<p><em type="italic">(Berlinale) </em></p>
<p>.</p>
<p>Tuotantotukihakemuksia saapui yhteensä 12, yhteensä 470 201 euron edestä.  Tuotantotuen myöntämisestä päätti saamelaiskäräjien kulttuurilautakunta kokouksessaan 25.6.2014.</p>
<p type="title">Tuotantotukea saivat:</p>
<p><em type="bold">Tuotantoyhtiö Oktober Oy/ Katja Gauriloff, 69 125 € </em></p>
<p><em type="italic">Mannu mie´cc Kaisja/Kuun metsän Kaisa/Kaisa´s Enchanted Forest </em></p>
<p>Dokumenttielokuva Kuun metsän Kaisa on runollinen tutkielma kolttasaamelaisen legendaarisen sadunkertojan Kaisa Gauriloffin ja sveitsiläisen kirjailijan Robert Crottet'n elämänmittaisesta ystävyydestä. Elokuvassa kietoutuvat yhteen Kaisan kertomat legendat ja kolttasaamelaisten kohtalon hetket toisen maailmansodan muuttaessa maailmaa. Kaisa Gauriloff on elokuvan ohjaajan isoäidinäiti.</p>
<p><em type="bold">Aslak Paltto, 15 000 € </em></p>
<p><em type="italic">Boazodoalli Čalmmiiguin/Poromiehen silmin </em></p>
<p>Dokumenttielokuvan tarkoituksena on avata poromiehen arkea niille, joilla ei siihen ole mahdollisuutta. Nykyinen petomäärä poronhoitoalueella on vaikeuttanut ja muuttanut poromiehen arkea, koska pedon tappamien porojen määrä on noussut rähähdysmäisesti viimeisten kahden vuoden aikana. Näistä tuhoista suurimman osan pohjoisessa aiheuttaa ahma. Ahma on ollut täysin rauhoitettu eläin jo 30 vuotta. Dokumentti käsittelee poromiehen näkökulmasta kaikkea sitä mitä luonnossa tapahtuu. Tilanne on nyt niin kriittinen, että poromiehet vaativat ahman täysrauhoituksen lopettamista, jotta suurilta vahingoilta vältyttäisiin.</p>
<p><em type="bold">Jouni West, 9 375 € </em></p>
<p><em type="italic">Guolli </em></p>
<p>Lyhyt animaatioelokuva pienen pojan kokemuksista, elämästä ja kuolemasta. Tämä on ohjaajan lapsuudenmuisto kalansaaliista ja miten hän yritti tappaa kalan kuten oli nähnyt isänsä tappavan kaloja. Veljekset ovat Tenon rannalla. Pikkuveli näkee kun isoveli vetää elämänsä ensimmäisen kalansa rannalle. He molemmat ovat hyvin innoissaan...</p>
<p><em type="bold">Lisätietoja: </em></p>
<p>vs. kulttuurisihteeri Marjukka Helander</p>
<p>marjukka.helander(at)samediggi.fi,&#13; tel. 010 839 3103</p>
</body></document>