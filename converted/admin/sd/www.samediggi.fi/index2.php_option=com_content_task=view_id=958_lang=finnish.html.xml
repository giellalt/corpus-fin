<document xml:lang="fin" id="no_id"><header><title>Samediggi - Saamelaiskäräjät - Duodjikirpputori ja duodjimarkkinat Sajoksessa 12.–13. joulukuuta 2014</title><genre code="admin"/><author><unknown/></author><wordcount>192</wordcount><conversion_status type="standard"/><availability><free/></availability><origFileName>http://www.samediggi.fi/index2.php?option=com_content&amp;task=view&amp;id=958&amp;lang=finnish.html</origFileName><parallel_text xml:lang="eng" location="index2.php_option=com_content_task=view_id=958_lang=english.html"/><parallel_text xml:lang="sme" location="index2.php_option=com_content_task=view_id=958_lang=davvi.html"/><parallel_text xml:lang="smn" location="index2.php_option=com_content_task=view_id=958_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Duodjikirpputori ja duodjimarkkinat Sajoksessa 12.–13. joulukuuta 2014</p>
<p>Sámi Duodji ry järjestää yhteistyössä saamelaiskäräjien nuorisoneuvoston ja Saamelaiskulttuurikeskus Sajoksen kanssa duodji- eli saamenkäsitöiden kirpputorin ja markkinat Inarissa Sajoksessa 12.12–13.12.2014.</p>
<p><em type="italic">Duodjikirpputori järjestetään perjantaina 12.12. klo 12–17 </em> </p>
<p>Tule kirpputorille tekemään löytöjä! Toiselle tarpeettomaksi käynyt gákti, eli saamenpuku, joutilas risku, korvakorut tai mikä tahansa muu käsityö voi olla aarre sinulle. Lisäksi kirpputorilta voit löytää duodjimateriaaleja, esimerkiksi kankaita, lankoja, silkkipohjia, nahkoja yms. Kirpputorilla myös kimppapöytä, johon voi tuoda myyntiin yksittäisiä tavaroita, jos omaan pöytään ei löydy tarpeeksi myytävää. Duodjikirpputorin aikana Sajoksessa esiintyy vuotsolainen Tiina Aikio säestäjänsä Tony Brandtbergin kanssa klo 14.00.</p>
<p><em type="italic">Muista, toisen turhake on toisen aarre ja retro on nyt muotia! </em> </p>
<p>Psst, Sajoksen neljäs Klubi-ilta alkaa klo 20.00.</p>
<p><em type="italic">Duodjimarkkinat lauantaina 13.12. klo 10–17 </em> </p>
<p>Lauantaina on vuorossa markkinapäivä ja myyjiä kokoontuu Sajoksen aulaan ympäri saamenmaata. Markkinat on hyvä paikka tutustua saamenkäsitöiden viimeisimpiin uusiin tuuliin ja tehdä joululahjaostoksia.</p>
<p>Markkinoiden aikana klo 13.00 esiintyy folk-rockia pohjoissaameksi laulava Ravggon.</p>
<p>Myös lapset ovat tervetulleita markkinoille! Saamelainen lastenkulttuurikeskus Mánnu järjestää lapsille käsityö- ja askartelupajan klo 10.00–12.00. Pajassa valmistetaan perinteisistä materiaaleista heijastin.</p>
<p>Markkinoiden aikana Ravintola Lyemessä on tarjolla markkinaruokailu pienempään ja isompaan nälkään.</p>
<p><em type="italic">Vielä ehtii ilmoittautua myyjäksi kirpputorille tai markkinoille! </em> </p>
<p><em type="italic">Lisätietoa ja ilmoittautumiset: </em> </p>
<p>sähköpostilla</p>
</body></document>
