<document xml:lang="fin" id="no_id"><header><title>Ministerit ja Saamelaiskäräjien puheenjohtajat: vihapuhetta vastaan on kamppailtava - Samediggi</title><genre code="admin"/><author><unknown/></author><year>2021</year><wordcount>169</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/02/05/ministerit-ja-saamelaiskarajien-puheenjohtajat-vihapuhetta-vastaan-on-kamppailtava/</origFileName><parallel_text xml:lang="sme" location="ministarat_ja_samedikkiid_sagadoallit:_vassisaga_vuosta_ferte_daistalit.html"/><parallel_text xml:lang="smn" location="ministereh_ja_samitige_saavajodetteijeeh:_vajesaava_vuasta_kalga_kamppadallad.html"/><parallel_text xml:lang="sms" location="ministee_r_da_saa_mtee_gg_saaggjaa_dteei:_vaa_jjsaaggid_algg_vuasttla_stted.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ministerit ja Saamelaiskäräjien puheenjohtajat: vihapuhetta vastaan on kamppailtava</p>
<p>Norjan, Ruotsin ja Suomen saamelaisasioista vastaavat ministerit ja saamelaiskäräjien puheenjohtajat korostavat yhteisessä julkilausumassaan, että on tärkeää kamppailla saamelaisiin kohdistuvaa uhkailua ja vihaa vastaan.</p>
<p>Ruotsin korkeimman oikeuden 23.1.2020 julistaman Girjasin saamelaisyhteisöä koskeneen tuomion jälkeen koko Saamenmaan alueella on esiintynyt uhkailua, vihaa ja jopa väkivaltaa. Pohjois-Norjassa on ollut useita tapauksia, joissa on vakavasti kiihotettu saamelaisia vastaan. Suomessa vihapuhetta saamelaisia vastaan esiintyy erityisesti sosiaalisessa mediassa.</p>
<p>– Demokraattisissa yhteiskunnissamme on oltava tilaa keskustelulle ja erilaisille mielipiteille. Sananvapaus on demokraattisen oikeusvaltion kivijalka. Mutta sananvapaus ei tarkoita vapautta harjoittaa vihapuhetta eikä vapautta kiihottaa eri kansanryhmiä vastaan, julkilausumassa todetaan.</p>
<p>Julkilausuman ovat laatineet alue- ja digitalisaatioministeri <em type="italic">Linda Hofstad Helleland </em>Norjasta, kulttuuri- ja demokratiaministeri <em type="italic">Amanda Lind </em>Ruotsista, oikeusministeri <em type="italic">Anna-Maja Henriksson </em>Suomesta, Norjan Saamelaiskäräjien puheenjohtaja <em type="italic">Aili Keskitalo </em>, Ruotsin Saamelaiskäräjien puheenjohtaja <em type="italic">Per-Olof Nutti </em>ja Suomen Saamelaiskäräjien puheenjohtaja <em type="italic">Tuomas Aslak Juuso </em>. </p>
<p>Julkilausuma PDF 692kB (pdf) <em type="italic">Lisätietoja </em>: Saamelaiskäräjien puheenjohtaja Tuomas Aslak Juuso p. 040 687 3394 / 010 839 3101, tuomas.juuso(at)samediggi.fi </p>
<p>ministeri Henrikssonin erityisavustaja Niklas Mannfolk, p. 050 306 3990, etunimi.sukunimi@om.fi</p>
</body></document>
