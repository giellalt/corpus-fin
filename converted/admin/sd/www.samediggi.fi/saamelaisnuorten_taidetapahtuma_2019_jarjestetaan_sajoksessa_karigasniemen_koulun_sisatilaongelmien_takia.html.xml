<document xml:lang="fin" id="no_id"><header><title>Saamelaisnuorten taidetapahtuma 2019 järjestetään Sajoksessa Karigasniemen koulun sisätilaongelmien takia - Samediggi</title><genre code="admin"/><author><unknown/></author><year>2019</year><wordcount>300</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/01/14/saamelaisnuorten-taidetapahtuma-2019-jarjestetaan-sajoksessa-karigasniemen-koulun-sisatilaongelmien-takia/</origFileName><parallel_text xml:lang="sme" location="samenuoraid_daiddadahpahus_2019_ordnejuvvo_sajosis_garegasnjargga_skuvlla_sisaibmovattisvuodaid_dihte.html"/><parallel_text xml:lang="smn" location="saminuorai_taaidatabahtus_2019_uarnejuvvoo_sajosist_karigasnjaarga_skoovla_sisaimuvadisvuodai_tiet.html"/><parallel_text xml:lang="sms" location="saa_mnuori_cea_ppvuodpeei_v_2019_riassat_sajoozzast_karigasnjaarg_skooul_sii_skaimmvaiggadvuodi_diott.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaisnuorten taidetapahtuma 2019 järjestetään Sajoksessa Karigasniemen koulun sisätilaongelmien takia</p>
<p>Saamelaisnuorten taidetapahtuma 2019 järjestetään Saamelaiskulttuurikeskus Sajoksessa huhtikuun 10.-11. päivinä. Tapahtumaa ei aiemmista tiedoista poiketen järjestetä Utsjoen Karigasniemen koululla ja monitoimihalli Njállassa koululla ilmenneiden vakavien sisäilmaongelmien takia. Asiasta on sovittu koulun, kunnan ja Saamelaiskäräjien koulutus- ja oppimateriaalilautakunnan kesken.</p>
<p>Saamelaiskäräjät sai torstaina 10.1. tiedon Karigasniemen koulun vakavista sisäilmaongelmista. Samalla kunnasta toivottiin, että tapahtumaa ei aiemmin sovitusta poiketen järjestetä Karigasniemellä. Sekä Saamelaiskäräjät että Utsjoen kunta pahoittelevat tilannetta. – Tervetuloa Karigasniemelle sitten kun meillä on tulevaisuudessa terveet tilat tai uusi koulu, sanoo Utsjoen sivistysjohtaja Laura Arola.</p>
<p>Tapahtuman ajankohta ja teemat säilyvät entisellään. – Tapahtuma käynnistyy avajaisilla keskiviikkoiltana 10.4. ja jatkuu torstaina 11.4. iltapäivään, kertoo Saamelaiskäräjien koulutussihteeri Ulla Aikio-Puoskari.</p>
<p>Tapahtuman valtakunnallisena teemana on teatteri ja saamelaisena teemana Kertomisen monet muodot/ Muitaleami máŋggat hámit. Tapahtuman yhteyteen järjestetään myös lähiopetuspäivä saamen kieliä kotiseutualueen kuntien ulkopuolella opiskeleville. Valtakunnallisen teeman ohjeet löytyvät https://nuorikulttuuri.fi/ -sivustolta. Saamelainen teema voi tarkoittaa joikua, livđeä, leʹuddia, tarinan kerrontaa tai muuta lavalla esitettävää sanataidetta. Tarkemmat osallistumisohjeet julkaistaan alkukeväästä, mutta valmistautuminen kannattaa aloittaa jo nyt! Seuraa Saamelaiskäräjien verkkosivuja www.samediggi.fi</p>
<p>Tietoja kotiseutualeen kuntien ulkopuolelta saamen kielten lähiopetuspäivään 10.4. osallistumisesta antaa etäopetuspilotin koordinaattori. Seuraa myös hankkeelle avautuvia verkkosivuja!</p>
<p>Saamelaiskäräjien koulutus- ja oppimateriaalitoimisto toimii tapahtuman pääjärjestäjänä. Lapin kirjaston Jutaava kirjasto-hanke on mukana järjestelyissä, samoin kuin Saamelaiskäräjien Lastenkulttuurikeskus Mánnu, Saamelaismusiikkikeskus ja Nuorisoneuvosto.</p>
<p><em type="italic">Tapahtuman aikataulu: </em></p>
<list><p type="listitem">tarkemmat tiedot tapahtuman lajeista, ilmoittautumisesta, kuljetuksista ja yöpymisistä helmi-maaliskuussa;</p>
<p type="listitem">ilmoittautuminen sekä kilpailuihin osallistuville, että tapahtumayleisölle avautuu verkossa 1.3. ja päättyy 15.3.;</p>
<p type="listitem">taidetapahtuman tuottaja aloittaa työnsä Saamelaiskäräjien koulutus- ja oppimateriaalitoimistossa noin kahta kuukautta ennen tapahtumaa;</p>
<p type="listitem">Saamelaisnuorten taidetapahtuma Inarissa Sajoksessa 10.-11.4.2019 ja</p>
<p type="listitem">valtakunnallinen TEATRIS-tapahtuma Jyväskylässä 24.-26.5.2019.</p>
</list><p><em type="italic">Lisätietoja: </em></p>
<list><p type="listitem">Koulutus- ja oppimateriaalitoimisto: anni.nakkalajarvi(at)samediggi.fi, 040 511 1821; ulla.aikio-puoskari(at)samediggi.fi, 040 767 3101;</p>
<p type="listitem">Saamen kielten etäyhteyksiä käyttävän opetuksen pilottihanke: arla.magga(at)samediggi.fi, 040 198 5033;</p>
<p type="listitem">Jutaava kirjasto-hanke: minna.nakkalajarvi(at)rovaniemi.fi, 016 322 21 77;</p>
<p type="listitem">Saamelainen lastenkulttuurikeskus Mánnu: petra.magga(at)samediggi.fi, 040 732 5503;</p>
<p type="listitem">Saamelaiskäräjien nuorisoneuvosto: elli-marja.hetta(at)samediggi.fi , 050 382 5179.</p>
</list></body></document>
