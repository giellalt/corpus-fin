<document xml:lang="fin" id="no_id"><header><title>Samediggi - Saamelaiskäräjät - Kansallispäivän juhla keräsi Sajoksen auditorion täyteen yleisöä</title><genre code="admin"/><author><unknown/></author><wordcount>233</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1000&amp;lang=finnish</origFileName><parallel_text xml:lang="sme" location="index2.php_option=com_content_task=view_id=1000_lang=davvi.html"/><parallel_text xml:lang="smn" location="index2.php_option=com_content_task=view_id=1000_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Kansallispäivän juhla keräsi Sajoksen auditorion täyteen yleisöä</p>
<p>Saamelaisten kansallispäivänä Inarissa oli tarjolla monenlaista ohjelmaa kaiken ikäisille ja päivä huipentui Saamelaiskäräjien järjestämään iltajuhlaan Saamelaiskulttuurikeskus Sajoksen auditoriossa. Juhla keräsi Sajoksen auditorion täyteen yleisöä, juhlaa oli saapunut seuraamaan kaikkialta saamelaisalueelta n. 350 henkeä. Juhlaa pystyi myös seuraamaan live stream-lähetyksen kautta, joka keräsi ruudun ääreen reilut sata katsojaa.</p>
<p>Juhlan avauspuheessa Saamelaiskäräjien puheenjohtaja Klemetti Näkkäläjärvi nosti esille edeltävien sukupolvien kovan työn sekä järjestöjen tärkeän roolin kulttuurin säilyttämisessä. Hän myös korosti nuorten taiteilijoiden merkitystä, jotka tekevät yhteiskunnallista ja yhteisöllistä taidetta modernin teknologian avulla, levittävät tietoa saamelaisista aivan uudella tavalla ja pystyvät purkamaan valtakulttuurin luomia stereotypioita saamelaisista.</p>
<p>Saamelaiskäräjien puheenjohtaja Klemetti Näkkäläjärvi näkee saamelaisten tulevaisuuden valoisana: ”Saamen kansan tulevaisuus ei ole epävarmaa niin kauan, kun säilytämme kulttuurimme arvot, perinteet ja yhteisöllisyytemme. Tulevaisuutemme on valoisa. Saamelainen identiteetti on vahva. Me tiedämme, keitä me olemme, mistä tulemme ja minne olemme menossa.”</p>
<p>Kansallispäivän juhlissa esiintyi eturivin saamelaisartisteja ympäri saamelaisaluetta. Juhlassa joikasivat Suomen Big Brother kilpailussa menestynyt Andte Gaup-Juuso ja kautokeinolainen Inger Marie Nilut. Koltansaamea kuultiin Jaakko Gauriloffin sekä Anna Lumisalmen ja Tauno Ljetoffin esittäminä. Juhlassa esiintyivät myös Aila duo, Ánnámáret Ensemble ja Hildá Länsman yhdessä Erkki Feodoroffin, Nicholas ja Kevin Francettin kanssa. Rauna Paadar-Leivo tarinoi juhlassa lapsuuden ja nuoruuden muistoista, lisäksi juhlassa esitettiin Ima Aikio-Arianaickin musiikkivideot Unna guoláš čierru, Buoidda jorrá borrá, Stálu čiegát.</p>
<p xml:lang="sme"><em type="italic">Andte Gaup-Juuso </em></p>
<p xml:lang="nob"><em type="italic">Inger Marie Nilut </em></p>
<p><em type="italic">Jaakko Gauriloff </em></p>
<p xml:lang="smj"><em type="italic">Aila duo </em></p>
<p><em type="italic">Rauna Paadar-Leivo </em></p>
<p><em type="italic">Anna Lumisalmi ja Tauno Ljetoff </em></p>
<p xml:lang="rmy-rka"><em type="italic">Hildá Länsman </em></p>
<p xml:lang="smn"><em type="italic">Ánnámáret Ensemble </em></p>
</body></document>
