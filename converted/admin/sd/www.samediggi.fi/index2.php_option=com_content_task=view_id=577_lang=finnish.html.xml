<document xml:lang="fin" id="no_id"><header><title>Samediggi - Saamelaiskäräjät - Monacon ruhtinaspari vieraili Marianpäivillä</title><genre code="admin"/><author><unknown/></author><wordcount>170</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=577&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=577_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Monacon ruhtinaspari vieraili Marianpäivillä</p>
<p>Monacon ruhtinas Albert II ja ruhtinatar Charlene vierailivat perinteisissä Marianpäivän juhlissa Enontekiön Hetassa 25.3.2012 Suomen saamelaiskäräjien ja kansainvälisen porotalouskeskuksen (ICR):n vieraana.</p>
<p>Ruhtinaspari vieraili Hetan porokilpailuissa ja tutustui Ylä-Lapin luontokeskuksen Skierrin näyttelyyn ja saamelaismusiikkiin.</p>
<p><em type="italic">Ruhtinas Albert ja ruhtinatar Charlene tutustumassa Skierrin näyttelyyn. Kuva: Aslak Paltto </em></p>
<p>” Vierailu oli hyvin lämminhenkinen ja välitön. Ruhtinaspari oli todella kiinnostunut saamelaiskulttuurista, arktisista asioista ja ilmastonmuutoksen vaikutuksista alkuperäiskansoihin. Minun teki suuren vaikutuksen ruhtinas Albertin vahva kiinnostus ja halu edistää alkuperäiskansojen oikeuksia ja toimia ilmastonmuutoksen hillitsemiseksi”, kertoi saamelaiskäräjien puheenjohtaja Klemetti Näkkäläjärvi.</p>
<p><em type="italic">Kuvassa Anne-Marja Magga, saamelaiskäräjien puheenjohtaja Klemetti Näkkäläjärvi, ruhtinas Albert II, ruhtinatar Charlene, ICR:n hallituksen jäsen Juha Magga ja Elna Magga. </em></p>
<p>Saamelaiskäräjien II varapuheenjohtaja Heikki Paltto kertoi ruhtinasparin olleen kiinnostuneita Suomen saamelaisten kotiseutualueen petotilanteesta ja saamelaisporonhoidosta. <span type="quote">”Ruhtinaspari halusi kuulla Suomen poronhoitolainsäädännöstä ja siitä, miten Suomi turvaa saamelaisten poronhoito-oikeudet”</span>, II varapuheenjohtaja Heikki Paltto kertoi.</p>
<p>Ruhtinaspari jatkoi Hetasta matkaansa Norjan Kautokeinoon.</p>
<p><em type="italic">Puheenjohtaja Klemetti Näkkäläjärvi, ruhtinas Albert II ja ruhtinatar Charlene. Kuva: Aslak Paltto </em></p>
<p>Puheenjohtaja Klemetti Näkkäläjärven puhe vierailun yhteydessä (englanniksi) .</p>
<p>Lisätietoja: puheenjohtaja Klemetti Näkkäläjärvi</p>
</body></document>
