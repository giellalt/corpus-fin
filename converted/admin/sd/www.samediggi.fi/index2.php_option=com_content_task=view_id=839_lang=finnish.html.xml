<document xml:lang="fin" id="no_id"><header><title>Samediggi - Saamelaiskäräjät - Ijahis idja järjestetään elokuussa yhdettätoista kertaa</title><genre code="admin"/><author><unknown/></author><wordcount>169</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=839&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=839_lang=davvi.html"/><parallel_text xml:lang="smn" location="index2.php_option=com_content_task=view_id=839_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Ijahis idja järjestetään elokuussa yhdettätoista kertaa</p>
<p>Vuonna 2014 alkuperäiskansojen musiikkitapahtuma Ijahis idja järjestetään sille vakiintuneena ajankohtana elokuun puolessa välissä Inarissa, Saamelaiskulttuurikeskus Sajoksessa. Festivaalin tapahtumapäivät ovat 15–17.8.2014 ja tapahtuman tämän vuotinen teema on <span type="quote" xml:lang="smj">“Jávrebiekkat”</span>.</p>
<p>Yhdettätoista kertaa järjestettävässä tapahtumassa nostetaan esiin pienet saamelaisvähemmistöt eli koltta- ja inarinsaamelaiset sekä heidän musiikki- ja tanssiperinteensä, kuten kolttakatrilli, livđe ja leu´dd.</p>
<p>Ijahis idja on ainut saamelaismusiikkifestivaali koko Suomessa ja siitä on hiljalleen muodostunut yksi merkittävimmistä Pohjois-Lapin kesätapahtumista. Viime vuonna kymmenvuotista taivaltaan juhlineeseen festivaaliin sekä sen oheistapahtumiin osallistui kahden päivän aikana yhteensä ennätykselliset 2800 kävijää. Vuoden 2014 Ijahis idjan ohjelmaan kuuluu niin perinteisen saamelaismusiikin taitajien esityksiä, nousevien saamelaisartistien konsertteja, lasten ohjelmaa, alkuperäiskansavieraiden musiikkiesityksiä sekä saamelaismusiikkiin keskittyvät klubi-illat. Yksi festivaalin konserteista tullaan järjestämään Sajoksen auditoriossa, mutta muuten tapahtuma toteutetaan perinteiseen tapaan ulkoilmafestivaalina. Festivaalin ohjelma vahvistuu alkukesästä ja se julkaistaan kokonaisuudessaan kesäkuun aikana mm. tapahtuman omilla nettisivuilla osoitteessa www.ijahisidja.fi</p>
<p>Ijahis idjan järjestävät yhteistyössä Anára Sámisearvi ry, Saamelaiskäräjät, Saamelaisalueen koulutuskeskus, YLE Sápmi, Inarin kunta, Taiteen edistämiskeskuksen Lapin toimipiste ja Hotelli Kultahovi.</p>
<p>Lisätietoja:</p>
<p xml:lang="smn">www.ijahisidja.fi</p>
<p xml:lang="smj">Anu Magga</p>
<p xml:lang="nno">p. 050 567 2204</p>
</body></document>