<document xml:lang="fin" id="no_id"><header><title>Saamelaiskäräjien yhteisen kielikonferenssin ohjelma julkaistu ja ilmoittautuminen on avattu - Samediggi</title><genre code="admin"/><author><unknown/></author><year>2019</year><wordcount>283</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/09/11/saamelaiskarajien-yhteisen-kielikonferenssin-ohjelma-julkaistu-ja-ilmoittautuminen-on-avattu/</origFileName><parallel_text xml:lang="sme" location="samedikkiid_giellaseminara_programma_almmustuvvan_ja_almmuheapmi_lea_rahppon.html"/><parallel_text xml:lang="smn" location="samitigij_ohtsii_kielakonferens_ohjelm_lii_almostittum_ja_almottattam_lii_lekkum.html"/><parallel_text xml:lang="sms" location="saa_mtii_ggi_ohttsaz_kiollkonferee_ns_programm_olmstottum_da_i_lmmtoottmos_lij_aavuum.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjien yhteisen kielikonferenssin ohjelma julkaistu ja ilmoittautuminen on avattu</p>
<p>Saamelaiskäräjät järjestävät yhdessä 9.-10.10.2019 kieliseminaarin Inarissa erityisesti saamen kielten parissa työskenteleville: kääntäjille, tulkeille tai muille kielityöntekijöille. Seminaari järjestetään Norjan, Ruotsin ja Suomen Saamelaiskäräjien ja Sámi Giellagáldun yhteistyönä. Seminaari kuuluu YK:n alkuperäiskansojen kielten huomioimiseen Saamelaiskäräjien osalta.</p>
<p>Seminaarissa päästään kuulemaan luentoja ja keskusteluja laajasti kääntäjien, tulkkien ja muiden kielityöntekijöiden alalta. Seminaariohjelman pääluennoitsijana toimii Oulun yliopiston saamen kielen professori <em type="italic">Jussi Ylikoski </em>, joka luennoi otsikolla: <em type="italic">Sámegiela eallin, dat lea biekka ja cizáža: </em>muiden kielten vaikutus saamen kieliin. Aihe on ajankohtaisinen varsinkin saamelaisten kieliyhteistyön, käännös- ja muun kielityön kannalta. </p>
<p>Seminaarissa avautuu myös mahdollisuus tutustua teknisiin ratkaisuihin, joita on kehitelty saamen kielten tueksi. Tromssan yliopiston <em type="italic">Giellatekno </em>esittelee puheenvuorossaan käännöstyökaluja ja muita teknisiä ratkaisuja helpottamaan kielen parissa työskenteleville. Kokemuspuheenvuoron aiheesta pitää kääntäjä <em type="italic">Anne-Márjá Guttorm Graven </em>, joka on käyttänyt mm. käännösmuistia työssään. Seminaarissa kuulemme myös kielityöntekijöiden arjesta: koltansaamen kääntäjä <em type="italic">Merja Fofonoff </em>kertoo, minkälaista on työskennellä kielityöntekijä erityisen uhanalaisen koltansaamen kielen parissa <span type="quote">”kun sanat ei riitä”</span>, kun taas räp-artisti <em type="italic">Ailu Valle </em>avaa miten syntyvät saamenkieliset räp-lyriikat. Inarinsaamen kielen menestystarinaa kielenelvytystyössä kertoo toimittaja-näyttelijä <em type="italic">Heli Huovinen </em>. Jos olet puolestaan enemmän kiinnostunut kielenhuollollisista kysymyksistä, niin tule kuulemaan Oulun ylioston saamen kielen lehtori <em type="italic">Kaarina Vuolab-Lohen </em>luento saamenkielten taivutusmuotojen käytöstä. </p>
<p>Nämä ovat vain osia koko laajasta ohjelmistosta, mitä Norjan, Ruotsin ja Suomen saamelaiskäräjät ovat halunneet tarjota ja kutsummekin ilolla kaikki saamen kielistä kiinnostuneet kieliseminaariin 9.-10.10.2019 Inariin.</p>
<p><span type="quote">Koko seminaarin ohjelma löytyy täältä.</span></p>
<p>Seminaarissa on tulkkaus pohjois-, inarin-, koltan-, etelä- ja luulajansaamen kielille.</p>
<p>Jos olet osallistumassa Ruotsin puolelta, ota yhteyttä miliana.baer(at)sametinget.se . Ruotsin saamelaiskäräjät on järjestämässä yhteiskyytiä.</p>
<p><span type="quote">Seminaariin ilmoittautuminen täällä.</span></p>
<p type="title">Lisätietoja:</p>
<p><em type="italic">Anne Kirste Aikio, </em><em type="italic">anne-kirste.aikio(at)samediggi.fi </em><em type="italic">, +358 40 7075626 </em></p>
<p><em type="italic">Marie Louise Allas, </em><em type="italic">marielouise.allas(at)sametinget.se </em><em type="italic">, +46 70-367 46 82 </em></p>
<p><em type="italic">Mikkel Rasmus Logje, </em><em type="italic">mikkel.rasmus.logje(at)samediggi.no </em><em type="italic">, +47 412 65 375 </em></p>
</body></document>
