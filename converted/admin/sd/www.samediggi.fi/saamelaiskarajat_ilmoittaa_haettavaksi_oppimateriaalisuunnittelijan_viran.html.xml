<document xml:lang="fin" id="no_id"><header><title>Saamelaiskäräjät ilmoittaa haettavaksi oppimateriaalisuunnittelijan viran - Samediggi</title><genre code="admin"/><author><unknown/></author><year>2023</year><wordcount>160</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/04/19/saamelaiskarajat-ilmoittaa-haettavaksi-oppimateriaalisuunnittelijan-viran-2/</origFileName><parallel_text xml:lang="sme" location="samediggi_almmuha_ohcan_lahkai_oahppamaterialaplanejeaddji_virggi.html"/><parallel_text xml:lang="smn" location="samitigge_almoot_uuccamnaal_oppamateriaalvuavajeijee_virge.html"/><parallel_text xml:lang="sms" location="saa_mte_gg_i_lmmat_ooccamnalla_mattmateriaalplaaneei_vee_rj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi oppimateriaalisuunnittelijan viran</p>
<p>Virka täytetään 1.7.2023 lähtien tai sopimuksen mukaan. Työpaikka sijaitsee Saamelaiskulttuurikeskus Sajoksessa, Inarissa.</p>
<p>Suunnittelijan tehtävänä on vastata pääosin digitaalisesta oppimateriaalityöstä, sen kehittämisestä, suunnittelusta ja teknisestä toteutuksesta, sekä saamenkielisen oppimateriaalin verkkokaupan toiminnasta Saamelaiskäräjien koulutus ja oppimateriaalitoimistossa.</p>
<p>Toimistossa työskentelee yhteensä viisi oppimateriaalisuunnittelijaa, joiden tehtävistä on säädetty Saamelaiskäräjien työjärjestyksen 41 §:ssä. Toimiston tehtävistä on säädetty työjärjestyksen 37–41 §:ssä.</p>
<p>Säädösperusteisena kelpoisuusvaatimuksena on tehtävään soveltuva koulutus ja saamen kielen taito (asetus 1727/95). Tehtävän menestyksellistä hoitamista edesauttaa hyvä oppimateriaalialustojen, oppimisympäristöjen, verkkokauppa-alustojen sekä verkko- ja mobiilisovellusten tuntemus ja kyky itsenäiseen työskentelyyn. Lisäksi viran hoitamista edesauttaa englanninkielisen IT-alan käsitteistön tuntemus.</p>
<p>Suunnittelijan palkkaus määräytyy Saamelaiskäräjien palkkausjärjestelmän vaativuustason IV/III mukaisesti (2698,37 euroa/kk). Peruspalkan lisäksi työstä maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Virassa noudatetaan kuuden (6) kuukauden koeaikaa.</p>
<p>Vapaamuotoinen hakemuskirje liitteineen tulee toimittaa saamelaiskäräjien sihteeristöön 19.5.2023 mennessä tällä hakulomakkeella (linkki avautuu uuteen ikkunaan) .</p>
<p>Lisätietoja työstä antaa koulutussihteeri Bigga-Helena Magga, puh. 010 839 3121</p>
<p>Saamelaiskäräjien toimintaan voi tutustua nettiosoitteessa www.samediggi.fi.</p>
<p>Inarissa 19.4.2023 Saamelaiskäräjät</p>
</body></document>
