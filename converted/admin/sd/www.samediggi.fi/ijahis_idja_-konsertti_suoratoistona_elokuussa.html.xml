<document xml:lang="fin" id="no_id"><header><title>Ijahis idja -konsertti suoratoistona elokuussa - Samediggi</title><genre code="admin"/><author><unknown/></author><wordcount>281</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/06/25/ijahis-idja-konsertti-suoratoistona-elokuussa/</origFileName><parallel_text xml:lang="sme" location="ijahis_idja_-konsearta_njuolggosattan_borgemanus.html"/><parallel_text xml:lang="smn" location="ijattes_ijja_-konsert_njuolga_vuolgattassan_porgemaanust.html"/><parallel_text xml:lang="sms" location="iinnte_mes_inn_-konsee_rt_strii_mjet_pa_rggmannust.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ijahis idja -konsertti suoratoistona elokuussa</p>
<p>Ijahis idja -festivaalin konsertti lähetetään suoratoistona 15.8.2020 Inarista, saamelaiskulttuurikeskus Sajoksesta. Konserttilähetyksen seuraaminen on maksutonta, paikan päälle yleisöä ei oteta. Konsertissa esiintyvät rap-artisti Ailu Valle, Gájanas-yhtye sekä joikaajat Iŋgá-Máret Gaup-Juuso ja Juha Tornensis.</p>
<p type="title">Ijahis idja Suomen Käsivarren suurtuntureiden puolesta</p>
<p>Käsivarren alueelle kohdistuu tällä hetkellä useita kaivosalan hankkeita. Kaivostoiminnalla olisi peruuttamattomat seuraukset Käsivarren erämaan herkälle luonnolle sekä eläinkunnalle. Alueen elinvoima perustuu luonnon kestävään käyttöön, kuten luontaiselinkeinoihin, luontomatkailuun ja virkistyskäyttöön. Kaivostoiminnalla on tuhoisat vaikutukset puhtaille vesille, eläimille ja maalle. Ijahis idja -festivaali haluaa osoittaa tukensa Käsivarren alueen ikimuistoisille käyttäjille ja sanoa yhdessä ei kaivostoiminnalle Saamenmaalle. Teemakonsertissa esiintyvät joikaajat <em type="italic">Iŋgá-Máret Gaup-Juuso </em>ja <em type="italic">Juha Tornensis </em>. Lisäksi ääneen pääsevät alueen perinteisten elinkeinojen harjoittajat. </p>
<p type="title">Ailu Valle ja Gájanas-yhtye tarjoavat modernia saamelaismusiikkia</p>
<p>Ailu Valle on pohjoissaameksi, suomeksi ja englanniksi esiintyvä rap-artisti, jonka tyylissä yhdistyvät kantaaottava sanoma, teknisyys ja tunne. Valle julkaisi kolmannen studioalbuminsa <span type="quote">”Viidon sieiddit”</span> eli <span type="quote">“Laajentuneet Seidat”</span> 27.7.2019. Albumilla Valle pohtii ilmastonmuutoksen aikakauden asenteita ja luontosuhdetta syvän filosofisella otteella; keinoinaan joiku ja spoken word sekä pohjoissaamen-, suomen- ja englanninkielinen rap. Ijahis idja -konsertissa Ailu Vallen mukana ovat DJ Uyarakq sekä tanssijat Janita Rantanen ja Niina Rajaniemi.</p>
<p>Gájanas on saamenkielistä etno-proge-musiikkia esittävä yhtye Suomen huipulta, Utsjoki-Inari akselilta. Yhtye on valittu muun muassa Kaustisen kansanmusiikkijuhlien vuoden yhtyeeksi vuonna 2017. Yhtyeen musiikissa kaikuu saamelainen perinne, joka kohtaa nykyhetken värikkäänä yhteensulautumisena. Gájanaksen musiikissa voi kuulla vuoropuhelua perinteisen ja modernin saamelaismusiikin välillä. Lisäksi siinä korostuu alkuperäiskansan vahva yhteys luontoon. Eri tyylit yhdistyvät luoden jotain uutta ja uniikkia.</p>
<p>Ijahis idja -konsertti suoratoistona lauantaina 15.8. klo 19.00 alkaen osoitteessa www.sajos.fi/live. Konsertin järjestävät yhteistyössä Ijahis idja -festivaali, Anára Sámisearvi ry, Suomen Saamelaiskäräjien saamelaismusiikkikeskus, saamelaiskulttuurikeskus Sajos ja Saamelaisalueen koulutuskeskuksen medialinja.</p>
<p type="title">Lisätiedot:</p>
<p>Tuottaja Oula Guttorm +358 40 667 4545 oula.guttorm(at)samediggi.fi www.ijahisidja.fi www.sajos.fi/live</p>
</body></document>
