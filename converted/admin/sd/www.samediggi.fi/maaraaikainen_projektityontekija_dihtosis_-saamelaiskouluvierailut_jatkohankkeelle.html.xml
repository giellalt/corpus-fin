<document xml:lang="fin" id="no_id"><header><title>Määräaikainen projektityöntekijä Dihtosis -saamelaiskouluvierailut jatkohankkeelle - Samediggi</title><genre code="admin"/><author><unknown/></author><year>2022</year><wordcount>142</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/06/13/maaraaikainen-projektityontekija-dihtosis-saamelaiskouluvierailut-jatkohankkeelle/</origFileName><parallel_text xml:lang="sme" location="mearreaigasas_proseaktabargi_dihtosis-sameskuvlagalledeamit_joatkkaprosektii.html"/><parallel_text xml:lang="smn" location="meriaigasas_proojeektpargee_dihtosis_-samiskovlakolliistalmeh_jotkahaahan.html"/><parallel_text xml:lang="sms" location="mie_rraiggsaz_proje_ktt-tuajjlaz_dihtosis_-saa_mskooulko_ll_jummuz_juatkkha_ngkko_sse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Määräaikainen projektityöntekijä Dihtosis -saamelaiskouluvierailut jatkohankkeelle</p>
<p>Työ alkaa 5.8.2019 ja kestää 15.3.2020 saakka.</p>
<p>Dihtosis-hankkeessa tehdään saamelaisuutta ja saamelaiskulttuuria tutuksi kouluissa. Hankkeessa päivitetään jo valmis materiaali kouluvierailuja varten, tehdään kouluvierailuja sekä luodaan saamelaisaiheinen mobiilipeli, joka lanseerataan saamelaisten kansallispäivänä valtakunnallisesti Suomen kouluissa.</p>
<p>Projektityöntekijän tehtävänä on Dihtosis-saamelaiskouluvierailut hankkeen toteuttaminen ja hallinnointi hankesuunnitelman mukaisesti yhteistyössä ohjausryhmän, nuorisosihteerin ja Nuorten Akatemian kanssa.</p>
<p>Tehtävän menestyksellistä hoitamista edesauttaa soveltuva koulutus, saamelaiskulttuurin tuntemus, kokemus laajojen aineistojen hallinnasta sekä kyky itsenäiseen työskentelyyn ja yhteistyöhön muiden toimijoiden kanssa. Projektityöntekijältä edellytetään saamen kielen taitoa.</p>
<p>Projektityöntekijän palkkaus määräytyy Saamelaiskäräjien palkkausjärjestelmän vaativuustason V/II mukaan (peruspalkka 2 180,06 euroa/kk). Peruspalkan lisäksi maksetaan saamelaisalueella työskennellessä 24 %:n saamelaisalueen lisä ja työkokemuksen mukaan määräytyvät kokemuslisät.</p>
<p>Hakemukset todistuksineen tulee toimittaa saamelaiskäräjien sihteeristöön 1.7.2019 klo 16.00 mennessä osoitteessa https://www.sympahr.net/public/pq.aspx?3daeb547</p>
<p>Lisätietoja työstä antaa vs. nuorisosihteeri Elli-Marja Hetta, elli-marja.hetta(at)samediggi.fi , puh. 010 839 3134. Saamelaiskäräjien toimintaan voi tutustua osoitteessa www.samediggi.fi.</p>
<p>Inarissa 13.6.2019 Saamelaiskäräjät</p>
</body></document>
