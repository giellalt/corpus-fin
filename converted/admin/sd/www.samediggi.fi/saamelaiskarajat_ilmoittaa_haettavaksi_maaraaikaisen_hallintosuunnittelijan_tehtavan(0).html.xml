<document xml:lang="fin" id="no_id"><header><title>Saamelaiskäräjät ilmoittaa haettavaksi määräaikaisen hallintosuunnittelijan tehtävän - Samediggi</title><genre code="admin"/><author><unknown/></author><year>2022</year><wordcount>129</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/12/02/saamelaiskarajat-ilmoittaa-haettavaksi-maaraaikaisen-hallintosuunnittelijan-tehtavan-3/</origFileName><parallel_text xml:lang="sme" location="samediggi_almmuha_ohcan_lahkai_mearreaigasas_halddahusplanejeaddji_barggu.html"/><parallel_text xml:lang="smn" location="samitigge_almoot_uuccamnaal_meriaigasii_haldattahvuavajeijee_pargo(0).html"/><parallel_text xml:lang="sms" location="saa_mte_gg_i_lmmat_ooccamnalla_mie_rraiggsaz_vaaldasmplaanni_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi määräaikaisen hallintosuunnittelijan tehtävän</p>
<p>Työ alkaa sopimuksen mukaan ja kestää 31.12.2023 saakka. Tehtävän toteutumisen edellytyksenä on, että eduskunta hyväksyy valtion talousarvion vuodelle 2023 hallituksen syyskuussa antaman esityksen mukaisesti.</p>
<p>Suunnittelijan tehtävänä on hallintopäällikön alaisuudessa valmistella yleishallintoon liittyviä tehtäviä. Kelpoisuusehtona on tehtävän edellyttämä soveltuva koulutus sekä saamen kielen taito (asetus 1727/95). Tehtävän menestyksellistä hoitamista edesauttaa laaja hallinnollisten tehtävien tuntemus sekä kyky itsenäiseen, vastuulliseen työskentelyyn. Arvostamme hyviä yhteistyö- ja vuorovaikutustaitoja.</p>
<p>Suunnittelijan palkkaus määräytyy Saamelaiskäräjien palkkausjärjestelmän vaativuustason IV/III mukaisesti (peruspalkka 2698,37 euroa/kk). Peruspalkan lisäksi työstä maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Tehtävässä noudatetaan 3 kuukauden koeaikaa.</p>
<p>Hakemuskirje ja ansioluettelo tulee toimittaa saamelaiskäräjien sihteeristöön 20.12.2022 mennessä osoitteeseen: https://www.sympahr.net/public/pq.aspx?ef3104e9</p>
<p>Lisätietoja työstä antaa Saamelaiskäräjien hallintopäällikkö Pia Ruotsala-Kangasniemi p. 010 839 3106. Saamelaiskäräjien toimintaan voi tutustua nettiosoitteessa www.samediggi.fi.</p>
<p>Inarissa 2.12.2021 Saamelaiskäräjät</p>
</body></document>
