<document xml:lang="fin" id="no_id"><header><title>Saamenkielinen mobiilipeli julkaistu - Samediggi</title><genre code="admin"/><author><unknown/></author><year>2019</year><wordcount>144</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/10/28/saamenkielinen-mobiilipeli-julkaistu/</origFileName><parallel_text xml:lang="sme" location="samegielat_mobiilaspeallu_almmustahtton.html"/><parallel_text xml:lang="smn" location="samikielalas_moobiilspella_lii_almostum.html"/><parallel_text xml:lang="sms" location="saa_mkiollsaz_mobiilsiorr_lij_olmstottum.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamenkielinen mobiilipeli julkaistu</p>
<p>Saamelaiskäräjien alle kouluikäisten lastenmateriaalihankkeen ensimmäinen mobiilipeli on valmis, ja se on ladattavissa Google Play -kaupassa nimellä <em type="italic">Karhu ja kettu </em>. Mobiilipeli on julkaistu kolmella saamen kielellä; inarinsaameksi, koltansaameksi ja pohjoissaameksi. </p>
<p>Karhu ja Kettu on tarinamuotoinen mobiilipeli, jossa seurataan eläinkaksikon ja heidän ystäviensä matkaa Saamenmaahan. Tarina etenee verkkaisesti läpi vuodenaikojen, ja jokaisen vuodenajan kohdalla on valintatehtäviä. Pelin kohderyhmä on alle kouluikäiset lapset, mutta peli sopii kaikille, myös aikuisille kielen oppijoille.</p>
<p>Karhu ja kettu -mobiilipelin alkuperäisidea ja kuvat ovat taiteilija-kuvittaja Ulla Sainion. Pelin on toteuttanut jyväskyläläinen pelikehittäjä ja Keski-Suomen suurin pelialan yritys Zaibatsu Interactive.</p>
<p>Saamelaiskäräjien alle kouluikäisten lastenmateriaalihanke on vuoden 2019 kestävä opetus- ja kulttuuriministeriön rahoittama hanke, jossa tuotetaan Suomen saamen kielillä kaksi mobiilipeliä, kaksi digikirjaa, irtonaiset saamen kielten kirjaimet ja poroaiheinen lautapeli. Materiaalit julkaistaan lapsen oikeuksien päivänä 20.11.</p>
<p type="title">Lisätietoja</p>
<p>Ma. kielipesäohjaaja Petra Kuuva +358 10 839 3119 / +358 40 6624741 petra.kuuva(at)samediggi.fi</p>
</body></document>
