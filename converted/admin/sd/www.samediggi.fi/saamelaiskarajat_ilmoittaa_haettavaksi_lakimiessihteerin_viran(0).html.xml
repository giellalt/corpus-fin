<document xml:lang="fin" id="no_id"><header><title>Saamelaiskäräjät ilmoittaa haettavaksi lakimiessihteerin viran - Samediggi</title><genre code="admin"/><author><unknown/></author><year>2022</year><wordcount>121</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/12/20/saamelaiskarajat-ilmoittaa-haettavaksi-lakimiessihteerin-viran/</origFileName><parallel_text xml:lang="sme" location="samediggi_almmuha_ohcan_lahkai_lahkacalli_virggi(0).html"/><parallel_text xml:lang="smn" location="samitigge_almoot_uuccamnaal_lahacallee_virge(0).html"/><parallel_text xml:lang="sms" location="saa_mte_gg_i_lmmat_ooccamnalla_laa_kkpiisar_vee_rj(0).html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi lakimiessihteerin viran</p>
<p>Lakimiessihteerin päätehtävänä on toimia saamelaisten oikeuksia koskevien asioiden valmistelijana ja esittelijänä Saamelaiskäräjien hallinnossa. Tehtävät määräytyvät Saamelaiskäräjien työjärjestyksen 25 §:n mukaan. Saamelaiskäräjäasetuksen (1727/95) mukaisena kelpoisuusvaatimuksena on oikeustieteen kandidaatin tutkinto (ylempi korkeakoulututkinto) ja saamelaisia koskevien oikeudellisten asioiden tuntemus sekä saamen kielen taito. Viran menestyksellistä hoitamista edesauttaa lisäksi hyvä saamelaiskulttuurin ja hallinnollisten tehtävien tuntemus sekä hyvä ruotsin/norjan kielen ja englannin kielen taito. Virantäytössä noudatetaan kuuden kuukauden koeaikaa.</p>
<p>Palkkaus määräytyy Saamelaiskäräjien palkkausjärjestelmän vaativuustason III/I mukaan (peruspalkka 3064,92 euroa/kk). Peruspalkan lisäksi työstä maksetaan kokemuslisät ja saamelaisalueella työskennellessä 24 %:n lisä.</p>
<p>Hakemukset liitteineen tulee toimittaa sihteeristöön 22.1.2019 klo 16.00 mennessä osoitteella info(at)samediggi.fi . Lisätietoja antaa hallintopäällikkö Pia Ruotsala-Kangasniemi puh. +358(0)10 839 3106. Saamelaiskäräjien toimintaan voi tutustua nettiosoitteessa www.samediggi.fi .</p>
<p>Inarissa 20.12.2018 Saamelaiskäräjät</p>
</body></document>
