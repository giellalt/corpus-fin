<document xml:lang="fin" id="no_id"><header><title>Samediggi - Saamelaiskäräjät - Saamelaisnuorten taidetapahtuma lähestyy</title><genre code="admin"/><author><unknown/></author><wordcount>157</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=695&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=695_lang=davvi.html"/><parallel_text xml:lang="smn" location="index2.php_option=com_content_task=view_id=695_lang=anaras.html"/><parallel_text xml:lang="sms" location="index2.php_option=com_content_task=view_id=695_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Saamelaisnuorten taidetapahtuma lähestyy</p>
<p>Saamelaisnuorten taidetapahtuma järjestetään tänä vuonna Hetan koulukeskuksessa 13.-14.3.2013. Taidetapahtuma on kaksipäiväinen. Sen aloittaa keskiviikkoillan konsertti, jonka pääesiintyjänä on rapmuusikko Ailu Valle. Hänen lisäkseen konsertissa esiintyy monia muita, kuten Ibbá Lauhamaa, Powerdancers, Mikkel Rasmus Logje, Anna-Reetta Niemelä, Ingá-Máret Gaup-Juuso ja Issát Sámmol Hætta. Konsertti on kaikille avoin ja ilmainen.</p>
<p>Saamelaisnuorten taidetapahtumaan on tullut hyvin ilmoittautumisia. Helmikuun loppuun mennessä ilmoittautumisia on tullut jo 280, mutta kun viimeiset ilmoittautumiset saapuvat, on luku varmaan jo yli 300. Tämä vuonna osallistuu lapsia ja nuoria ympäri saamelaisaluetta, yhteensä 11 eri koulusta. Myös Rovaniemeltä ja Oulusta tulee osallistujia. Teatterikilpailuun on ilmoittautunut kuusi eri teatteriryhmää. Kuva ja runokilpailuun, jossa teemana on <span type="quote">”Nils-Aslak Valkeapään syntymästä 70 vuotta”</span>, on tullut osallistumisia kaikista näistä yhdestätoista koulusta.</p>
<p>Saamelaisnuorten taidetapahtuma on osa Nuori Kulttuuri- tapahtumaa. Taidetapahtuman muut järjestäjät ovat: Johtti Sápmelaččat ry, Enontekiön kunta, Saamelaiskäräjien nuorisoneuvosto, Saamelaismusiikkikeskus, Saamelainen lastenkulttuurikeskus ja Skábma elokuvakeskus.</p>
<p>Lisätietoja Saamelaisnuorten taidetapahtumasta löydät täältä.</p>
<p>Tänä vuonna Saamelaisnuorten taidetapahtuman löytää myös facebookista:</p>
<p xml:lang="eng"><em type="italic">https://www.facebook.com/#!/events/346338025481564/  </em></p>
<p>Nähdään Hetassa!</p>
</body></document>
