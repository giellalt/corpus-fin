<document xml:lang="fin" id="no_id"><header><title>Samediggi - Saamelaiskäräjät - Saamelaiskäräjät järjestää seminaarin saamen- ja maorikielten elvytyksestä 13.9.2011</title><genre code="admin"/><author><unknown/></author><wordcount>331</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=494&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=494_lang=davvi.html"/><parallel_text xml:lang="smn" location="index2.php_option=com_content_task=view_id=494_lang=anaras.html"/><parallel_text xml:lang="sms" location="index2.php_option=com_content_task=view_id=494_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Saamelaiskäräjät järjestää seminaarin saamen- ja maorikielten elvytyksestä 13.9.2011</p>
<p>Saamelaiskäräjät järjestää syyskuussa Helsingissä seminaarin saamen ja maorikielten elvytyksestä. Seminaari tukee opetus- ja kulttuuriministeriön käynnistämää saamen kielen elvyttämisohjelman suunnittelua. Elvyttämisohjelman tavoitteena on kehittää ja ylläpitää saamen kieltä, palauttaa saamen kieli sen menettäneille saamelaisille sekä tehdä kielestä saamelaisyhteisöä kannatteleva kieli.</p>
<p>Seminaari saamen ja maorikielten elvytyksestä järjestetään Helsingissä 13.9. klo 9.00-15.00. Seminaari pidetään Eduskunnan Pikkuparlamentissa. Käyntiosoite on Arkadiankatu 3. Seminaariin pitää ilmoittautua 7.9. menneessä. Saamen- ja maorinkielen elvyttäminen -seminaarin ohjelma 13.9.2011 .</p>
<p>Saamelaiskäräjien järjestämän Helsingin seminaarin aiheena on saamen ja maorin kielen elvyttäminen ja voimistaminen. Seminaarin tarkoituksena on olla osa opetus- ja kulttuuriministeriön käynnistämää saamen kielen elvyttämisohjelmaa ja tukea sen suunnittelua ja toteuttamista. Käynnissä olevan elvyttämisohjelman tavoitteena on kehittää ja ylläpitää saamen kieltä sekä palauttaa saamen kieli sen menettäneille saamelaisille sekä tehdä kielestä saamelaisyhteisöä kannatteleva kieli.</p>
<p>Seminaarin yhtenä tarkoituksena on tiedottaa saamelaiskäräjien tavoitteista ja toimenpiteistä säilyttää ja kehittää saamen kieltä sekä ylläpitää sen elinvoimaisuutta. Tavoitteena on myös tuoda esille positiivista mallia Uudessa Seelannissa asuvan alkuperäiskansan, maorien kielen elvyttämis- ja voimistamistoimenpiteistä. Maorin kieli sai virallisen aseman ennen saamen kieltä vuonna 1987. Maorien kielipesä ja muut elvyttämishankkeet ovat niittäneet kaikkialla maailmalla suurta mainetta hyvillä tuloksillaan. Sen vuoksi on korkea aika saada kuulla maorien itsensä kertomana muun muassa maorin kielen uusimmasta hankkeesta nykyaikaisen teknologian käyttämisestä maorin kielen elävöittämiseksi. Seminaarissa kuullaan myös saamen kielten kuten inarinsaamen elvyttämishankkeista ja niiden tuloksista.</p>
<p>Tällä seminaarilla saamelaiskäräjät haluaa myös haastaa ja kannustaa eri tahoja työskentelemään saamen kielen vahvistamiseksi. Samalla on mahdollisuus keskustella saamen kielen ja kulttuurin tulevaisuuden kehittämismahdollisuuksista. Saamelaiskäräjät haluaa turvata saamen kielen tulevaisuuden niin saamelaisten kotiseutualueella kuin sen ulkopuolellakin.</p>
<p>Suomessa puhutaan kolmea saamen kieltä, pohjois-, inarin- ja koltansaamea. Kaikki saamen kielet kuuluvat uhanalaisten kielten joukkoon. Jos saamen kielet häviävät, häviää samalla korvaamaton osa kulttuurista ja luontoon liittyvää perinteistä tietoa, sillä kieli, kulttuuri ja luonto kuuluvat läheisesti yhteen.</p>
<p xml:lang="smn"><em type="italic">Ilmoittautumiset 7.9. mennessä: </em>saamen kieliturvasihteeri Siiri Jomppanen siiri.jomppanen(at)samediggi.fi tai 010 839 3111 vs. saamen kieliasiainsihteeri Outi Paadar outi.paadar(at)samediggi.fi tai 010 839 31119 </p>
<p><em type="italic">Lisätietoja seminaarista: </em></p>
<p>Saamelaiskäräjien I varapuheenjohtaja Irja-Seurujärvi-Kari irja.seurujarvi-kari(at)helsinki.fi tai</p>
<p xml:lang="smn">saamen kieliturvasihteeri Siiri Jomppanen siiri.jomppanen(at)samediggi.fi</p>
</body></document>
