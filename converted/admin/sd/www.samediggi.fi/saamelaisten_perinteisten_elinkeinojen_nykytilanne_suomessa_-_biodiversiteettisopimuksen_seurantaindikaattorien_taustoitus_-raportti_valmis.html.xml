<document xml:lang="fin" id="no_id"><header><title>Saamelaisten perinteisten elinkeinojen nykytilanne Suomessa – Biodiversiteettisopimuksen seurantaindikaattorien taustoitus -raportti valmis - Samediggi</title><genre code="admin"/><author><unknown/></author><year>2019</year><wordcount>169</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2017/05/19/saamelaisten-perinteisten-elinkeinojen-nykytilanne-suomessa-biodiversiteettisopimuksen-seurantaindikaattorien-taustoitus-raportti-valmis/</origFileName><parallel_text xml:lang="sme" location="samiid_arbevirolas_ealahusaid_dala_dilli_suomas_-_biodiversitehtasoahpamusa_cuovvunindikahtoriid_duogasdiedut_-raporta_garvvis.html"/><parallel_text xml:lang="smn" location="sammilij_arbivuavalij_ialattasai_taalas_tile_suomast_-_biodiversiteetsopamus_cuavvumindikaattorij_tuavvastiaduh_-raapoort_lii_valmas.html"/><parallel_text xml:lang="sms" location="sa_mmlai_a_rbbvuodlaz_jie_llemvuo_jji_ann_jozvue_kk_laa_ddjannmest_-_biodiversite_ttsuappmoozz_vuappamindikaattori_tuagga_ciolgtos_-raportt_vaalmas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaisten perinteisten elinkeinojen nykytilanne Suomessa – Biodiversiteettisopimuksen seurantaindikaattorien taustoitus -raportti valmis</p>
<p>Saamelaiskäräjien toteuttaman hankkeen tavoitteena oli selvittää saamelaisten perinteisten elinkeinojen tilaa ja kehitystä. Hankkeen aikana haluttiin saada tietoa perinteisten saamelaiselinkeinojen harjoittajien määrästä Suomessa sekä tietoa kotiseutualueella asuvien saamelaisten elinkeinorakenteesta. Hanke tukee Suomen kansainvälisten velvoitteiden toimeenpanoa biodiversiteettisopimuksen osalta ja lisää nykytietoa saamelaiskulttuurin ja saamelaiselinkeinojen tilasta Suomessa. Hankkeen tuloksia voidaan hyödyntää kehitettäessä saamelaiselinkeinoja koskevaa lainsäädäntöä ja hallintoa.</p>
<p>Hankeen alussa kartoitettiin kyselylomakkeella perinteisistä elinkeinoista saatavia tuloja, niihin käytettävää aikaa, elinkeinojen merkityksiä vastaajille sekä tulevaisuudennäkymiä. Vastausten analysoinnissa keskityttiin saamelaisten kotiseutualueen tulosten tarkasteluun.</p>
<p>Hankkeen tuloksena syntyi raportti, johon on koottu hankkeen eteneminen, menetelmät, aineisto ja tulokset. Tuloksista selvisi mm. että perinteisistä elinkeinoista saatiin merkittäviä tuloja ainoastaan poronhoidon osalta. Perinteisten elinkeinojen merkitys osana saamelaista elämäntapaa ja kulttuuria tuli selvästi esiin ja saamelaisten itsemääräämisoikeus perinteisissä elinkeinoissa koettiin tärkeäksi tulevaisuutta ajatellen.</p>
<p>Hankkeen toteuttajana ja osarahoittajana toimi Saamelaiskäräjät ja sen pääasiallinen rahoittaja oli maa- ja metsätalousministeriö.</p>
<p>Hankkeen tuloksena syntyneen loppuraportin voi lukea täältä .</p>
<p>Lisätietoja hankkeesta ja raportista antaa Saamelaiskäräjien puheenjohtaja Tiina Sanila-Aikio puh. 050 300 1780, tiina.sanila-aikio(at)samediggi.fi</p>
</body></document>
