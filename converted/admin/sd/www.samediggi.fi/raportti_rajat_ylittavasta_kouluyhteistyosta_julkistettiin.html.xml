<document xml:lang="fin" id="no_id"><header><title>Raportti rajat ylittävästä kouluyhteistyöstä julkistettiin - Samediggi</title><genre code="admin"/><author><unknown/></author><year>2019</year><wordcount>280</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/12/12/raportti-rajat-ylittavasta-kouluyhteistyosta-julkistettiin/</origFileName><parallel_text xml:lang="sme" location="raporta_raja_rasttildeaddji_skuvlaovttasbarggu_birra_almmuhuvvui.html"/><parallel_text xml:lang="smn" location="raapoort_raajijd_rasteldittee_skovlaohtsaspargoost_almostui.html"/><parallel_text xml:lang="sms" location="raaji_rastldeei_skooulohttsaztuaj_raportt_olmmuum.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Raportti rajat ylittävästä kouluyhteistyöstä julkistettiin</p>
<p>Esihankkeen raportti <span type="quote">”Rajaton saamelaisopetus”</span> julkistettiin keskiviikkona 4.12. Saamelaiskäräjillä Norjan Karasjoella, kun hankkeen sihteeri Arla Magga ojensi raportin saamelaiskäräjien hallituksen jäsenelle Mikkel Eskil Mikkelsenille.</p>
<p>– Me olemme kiitollisia tästä työstä, joka nousee tärkeäksi Norjan, Suomen ja Ruotsin puolen Saamelaiskäräjille tulevaisuudessa koskien opetussuunnitelmia, oppimateriaaleja ja kouluyhteistyötä. Tämä luo pohjaa yhteistyön lisäämiselle, sanoo saamelaiskäräjien hallituksen jäsen Mikkel Eskil Mikkelsen.</p>
<p>Raportin päätavoitteena on ollut tunnistaa ja koota kokemuksia ja mahdollisuuksia ja myös löytää esimerkkejä siitä, miten koulut ovat toteuttaneet kouluyhteistyötä rajojen yli. Raportin loppuun on koottu ehdotukset toimenpiteistä, jotka voivat auttaa rajattoman saamelaisen kouluyhteistyön aloittamisessa tai jatkamisessa ympäri Saamenmaata. Saamelaisia koskevaa opetuspolitiikkaa tulisi tarkastella ja toteuttaa siten, että saamelaislapset- ja nuoret saavat mahdollisuuden vahvistaa opetuksessa kieltään, identiteettiään ja kulttuuriaan valtionrajojen estämättä.</p>
<p>Saamelaisen kouluyhteistyön edistäminen on Saamelaisen Parlamentaarisen Neuvoston yksi päätavoitteista, jonka vuoksi syntyi tarve käynnistää esihanke ja kirjoittaa raportti. Saamelaiskäräjät Norjan puolella palkkasi hankesihteerin ja käynnisti työryhmän, joka työskenteli vuoden 2019 . Työryhmässä ovat olleet mukana Suomen, Ruotsin ja Norjan puolen Saamelaiskäräjien lisäksi Utsjoen ja Sirman kouluyhteistyön edustajat. Työryhmän puheenjohtajana on toiminut Inger Anne Klemetsen Saamelaiskäräjiltä Norjan puolella, sihteerinä puolestaan fas Arla Magga Saamelaiskäräjiltä Suomen puolella. Työryhmään ovat kuuluneet lisäksi Ulla Aikio-Puoskari ja Eila Tapiola Saamelaiskäräjiltä Suomen puolelta, Laura Arola Utsjoen kunnasta, Jon Christer Mudenia Tenon kunnasta sekä vanhempien edustajat Aura Pieski ja Leif Erik Varsi ja tutkija Torkel Rasmussen.</p>
<p>Raportti on pohjoissaameksi, ja se käännetään alkuvuodesta 2020 vielä suomen- ja norjankielelle. Raportti on luettavissa täältä .</p>
<p>Raportin julkistamistilaisuudessa Norjan Karasjoella Inger Anne Klemetsen, Mikkel Eskil Mikkelsen, Torkel Rasmussen, Leif Erik Varsi ja Arla Magga. Kuva: Sámediggi/Sametinget</p>
<p><em type="italic">Yhteyshenkilöt: </em></p>
<p>Työryhmän puheenjohtaja Inger Anne Klemetsen +47 78 47 40 94 inger.anne.klemetsen(at)samediggi.no</p>
<p>Työryhmän sihteeri Arla Magga +358 401 985 033 arla.magga(at)samediggi.fi</p>
<p>https://www.sametinget.no/</p>
</body></document>
