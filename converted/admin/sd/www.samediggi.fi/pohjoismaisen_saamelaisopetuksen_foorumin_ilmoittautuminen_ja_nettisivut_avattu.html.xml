<document xml:lang="fin" id="no_id"><header><title>Pohjoismaisen saamelaisopetuksen foorumin ilmoittautuminen ja nettisivut avattu - Samediggi</title><genre code="admin"/><author><unknown/></author><year>2021</year><wordcount>195</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/10/21/pohjoismaisen-saamelaisopetuksen-foorumin-ilmoittautuminen-ja-nettisivut-avattu/</origFileName><parallel_text xml:lang="sme" location="davviriikkalas_sameoahpahusa_foruma_almmuheapmi_ja_neahttasiiddut_rahppon.html"/><parallel_text xml:lang="smn" location="tave-eennamlii_samimattaattas_foorum_almottattam_ja_nettisiijdoh_lekkum.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Pohjoismaisen saamelaisopetuksen foorumin ilmoittautuminen ja nettisivut avattu</p>
<p><em type="italic">Pohjoismaisen saamelaisopetuksen foorumin verkkosivut ja ilmoittautuminen on avattu. Foorumiin voi ilmoittautua marraskuun 10. päivään asti. </em></p>
<p>Suomen opetus- ja kulttuuriministeriö ja Saamelaiskäräjät järjestävät saamelaisopetuksen pohjoismaisen foorumin Saamelaiskulttuurikeskus Sajoksessa Inarissa <em type="italic">1.-2.12.2021 </em>. Foorumin tavoitteena on luoda kokonaiskuvaa saamelaisopetuksen tilanteesta Suomessa, Ruotsissa ja Norjassa ja edistää saamelaisopetuksen rajat ylittävää yhteistyötä kaikilla tasoilla. </p>
<p>Saamelaiskäräjien puheenjohtaja Tuomas Aslak Juuso odottaa erityisesti jatkuvan keskusteluyhteyden aikaansaamista maiden opetusviranomaisten, koulutuksen järjestäjien ja saamelaisyhteisöjen välille. – Säännönmukaiset tapaamiset ja keskustelut edistävät parhaiten Suomessa, Ruotsissa ja Norjassa järjestettävää saamelaisopetusta, jolle tulisi luoda sujuvampia käytäntöjä rajojen yli toimimiseen.</p>
<p>– Keskusteltavaa on paljon, lähtien saamen kielten ja saamenkielisen opetuksen erilaisesta asemasta maiden opetuslainsäädännössä, sanoo Juuso. – Nyt järjestettävä foorumi on uuden yhteistyön alku ja odotamme siltä paljon.</p>
<p>Foorumi on avoin, mutta tapahtumaan tulee ilmoittautua. Foorumiin on mahdollista osallistua myös etäyhteyksin.</p>
<p>Saamelaisopetuksen pohjoismaisen yhteistyön kehittäminen on yksi Suomen Pohjoismaiden ministerineuvoston puheenjohtajakaudelle asettamista tavoitteista. Foorumi on Suomen puheenjohtajakauden tapahtuma.</p>
<p>Foorumiin ilmoittautumislomakkeet sivustolla www.rajahissameoahpahus.com</p>
<p type="title">Lisätietoja:</p>
<p>Puheenjohtaja Tuomas Aslak Juuso tuomas.juuso(at)samediggi.fi 040 687 3394 / 010 839 3101 </p>
<p>I varapuheenjohtaja Anni Koivisto anni.koivisto(at)samediggi.fi 040 415 5969</p>
<p>Anna Mikander Opetusneuvos Opetus- ja kulttuuriministeriö Puh. 0295 330213 anna.mikander@minedu.fi</p>
<p>Ulla Aikio-Puoskari Koulutussihteeri Saamelaiskäräjät +358(0)10 839 3112 ulla.aikio-puoskari(at)samediggi.fi</p>
</body></document>
