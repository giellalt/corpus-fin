<document xml:lang="fin" id="no_id"><header><title>Samediggi - Saamelaiskäräjät - Ijahis idja-tapahtumalle valtiontukea</title><genre code="admin"/><author><unknown/></author><wordcount>160</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=709&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=709_lang=davvi.html"/><parallel_text xml:lang="smn" location="index2.php_option=com_content_task=view_id=709_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Ijahis idja-tapahtumalle valtiontukea</p>
<p>Ijahis idja-alkuperäiskansojen musiikkitapahtuma pääsi valtiontuen piiriin kun kulttuuri- ja urheiluministeri Paavo Arhinmäki myönsi 10-vuotistaivaltaan juhlivalle festivaalille 10 000 euron kulttuuriavustuksen.  Ijahis idjan lisäksi tuen piiriin tuli kymmenen muuta uutta tapahtumaa.</p>
<p>Harkinnanvaraisen valtionavustuksen keskeinen kriteeri on edistää ja pitää yllä monipuolista taide- ja kulttuuritarjontaa, vahvistaa valtakunnallisesti eri taiteenaloja, edistää kansalaisten tasa-arvoista ja yhdenvertaista osallisuutta ja osallistumista kulttuuriin. Avustukset myönnetään veikkausvoittovaroista.</p>
<p>Ijahis idja on Inarissa saamelaiskulttuurikeskus Sajoksessa 16 -18.8.2013 järjestettävä alkuperäiskansojen musiikkifestivaali, joka esittelee saamelaismusiikin lisäksi myös muiden alkuperäiskansojen musiikkia ja kulttuuria. Kaksipäiväinen tapahtuma koostuu lasten- ja nuortenpäivästä työpajoineen ja lastenkonsertteineen, musiikkiseminaarista, erilaisista konserteista sekä saamelaismusiikkiin keskittyvistä klubi-illoista. Vuoden 2013 Ijahis idjan teema on <span type="quote" xml:lang="fkv">”Sukupolvet”</span>, jonka perusajatuksena on tuoda eri sukupolvia edustavat saamelaismusiikin taitajat yhteen sekä toimia eri-ikäisten saamelaisten kulttuurisena kohtaamispaikkana. Tapahtuma on ainut saamelaismusiikkifestivaali koko Suomessa ja yksi merkittävimmistä Pohjois-Lapin kesätapahtumista</p>
<p>Saamelaiskäräjien lisäksi tapahtuman järjestelyihin osallistuvat mm. Anára Sámisearvi ry, Saamelaismuseo Siida, Saamelaisalueen koulutuskeskus, Inarin kunta, YLE Sápmi ja Giellagas-instituutti.</p>
<p>Lisätietoja Ijahis idja-tapahtumasta:</p>
<p xml:lang="smj">Anu Magga</p>
<p>Anna Näkkäläjärvi-Länsman</p>
<p xml:lang="smn">www.ijahisidja.fi</p>
</body></document>