<document xml:lang="fin" id="no_id"><header><title>Samediggi - Saamelaiskäräjät - Laitoshuoltajan ja toimitilahuoltajan virat avoinna</title><genre code="admin"/><author><unknown/></author><wordcount>317</wordcount><conversion_status type="standard"/><availability><free/></availability><origFileName>http://www.samediggi.fi/index2.php?option=com_content&amp;task=view&amp;id=536&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=536_lang=davvi.html"/><parallel_text xml:lang="smn" location="index2.php_option=com_content_task=view_id=536_lang=anaras.html"/><parallel_text xml:lang="sms" location="index2.php_option=com_content_task=view_id=536_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Laitoshuoltajan ja toimitilahuoltajan virat avoinna</p>
<p>Saamelaiskulttuurikeskus Sajoksen pääkäyttäjä saamelaiskäräjät hakee Saamelaiskulttuurikeskus Sajokseen TOIMITILAHUOLTAJAA JA LAITOSHUOLTAJAA määräaikaisiin ja kokoaikaisiin virkasuhteisiin 28.12.2011 lukien.</p>
<p><em type="italic">LAITOSHUOLTAJAN VIRKA AVOINNA </em> </p>
<p>Sajoksen pääkäyttäjä saamelaiskäräjät hakee nyt Sajokseen LAITOSHUOLTAJAA määräaikaiseen ja kokopäiväiseen virkasuhteeseen 28.12.2011 lukien. Laitoshuoltajan tehtävänä on huolehtia Sajoksen tilojen päivittäisestä siivoamisesta ja lisäksi tarpeen mukaan avustaa siellä järjestettävien kokousten ja tapahtumien käytännön järjestelyissä. Säädösperusteisena kelpoisuusvaatimuksena on työn edellyttämä koulutus. Työn menestyksellistä hoitamista edesauttavat laitoshuoltajan tutkinto tai vastaava ja riittävä kokemus uudenaikaisten julkisten tilojen siivouksesta sekä hyvät vuorovaikutustaidot ja joustava työote. Saamen kielen taito katsotaan hakijalle eduksi. Palkkaus määräytyy saamelaiskäräjien palkkausjärjestelmän vaativuustason VII/II mukaan, peruspalkka 1 585,62 euroa/kk, minkä lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät.</p>
<p>Hakemukset opinto- ja työtodistuksineen tulee toimittaa saamelaiskäräjien sihteeristöön 16.12.2011 klo 16.00 mennessä osoitteella Angelintie 696, 99870 Inari. Lisätietoja työstä antaa hallintopäällikkö Juha Guttorm, puh. 010 839 3102. Saamelaiskäräjiin ja saamelaiskulttuurikeskus Sajokseen voi tutustua nettiosoitteessa www.samediggi.fi</p>
<p>* * *</p>
<p><em type="italic">TOIMITILAHUOLTAJAN VIRKA AVOINNA  </em> </p>
<p>Sajoksen pääkäyttäjä saamelaiskäräjät hakee nyt Sajokseen TOIMITILAHUOLTAJAA määräaikaiseen ja kokopäiväiseen virkasuhteeseen 28.12.2011 lukien. Sajoksen toimitilahuoltaja huolehtii vahtimestaripalveluihin, infopisteen hoitamiseen, kokousten ja tapahtumien järjestelyihin kuuluvista tehtävistä sekä tarvittaessa siivouksesta. Säädösperusteisena kelpoisuusvaatimuksena on työn edellyttämä koulutus. Työn menestyksellistä hoitamista edesauttavat toimitilahuoltajan tutkinto tai vastaava ja riittävä työkokemus alan tehtävistä uudenaikaisissa julkisissa tiloissa, hyvät vuorovaikutustaidot, oma-aloitteisuus ja joustavuus sekä työtehtävien kannalta riittävä saamen, englannin ja ruotsin kielen taito. Palkkaus määräytyy saamelaiskäräjien palkkausjärjestelmän vaativuustason VI/II mukaan, peruspalkka 1 748,73 euroa/kk, minkä lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät.</p>
<p>Hakemukset opinto- ja työtodistuksineen tulee toimittaa saamelaiskäräjien sihteeristöön 16.12.2011 klo 16.00 mennessä osoitteella Angelintie 696, 99870 Inari. Lisätietoja työstä antaa hallintopäällikkö Juha Guttorm, puh. 010 839 3102. Saamelaiskäräjiin ja saamelaiskulttuurikeskus Sajokseen voi tutustua nettiosoitteessa www.samediggi.fi Inarissa 28.11.2011</p>
<p>*****</p>
<p><em type="italic">Inarin kirkonkylään sijoittuva saamelaiskulttuurikeskus Sajos valmistuu vuoden 2011 loppuun mennessä ja otetaan käyttöön vuoden 2012 alusta lukien. Kolmikerroksinen, 4800 bruttoneliömetrin laajuinen Sajos tulee olemaan saamelaisten hallinnon, kulttuurin ja osaamisen keskus sekä monipuolinen ja uudenaikainen kongressi- ja tapahtumatalo. </em></p>
</body></document>
