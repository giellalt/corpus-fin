<document xml:lang="fin" id="no_id"><header><title>Inarinsaamen vieraan kielen oppikirjasarja valmistui - Samediggi</title><genre code="admin"/><author><unknown/></author><year>2019</year><wordcount>112</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/09/20/inarinsaamen-vieraan-kielen-oppikirjasarja-valmistui/</origFileName><parallel_text xml:lang="sme" location="anarasgiela_vieris_giela_oahppagirjeraidu_garvvasnuvai.html"/><parallel_text xml:lang="smn" location="anaraskiela_vieres_kielan_oppakirjeraidu_valmastui.html"/><parallel_text xml:lang="sms" location="aanarsaa_m_vee_reskiol_mattke_rjjraidd_lij_vaalmas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Inarinsaamen vieraan kielen oppikirjasarja valmistui</p>
<p>Inarinsaamen vieraan kielen oppikirjasarja Hitruu on nyt valmis tekstikirjojen osalta. Kouluvuoden alkajaisiksi ilmestyi sarjan viimeinen osa <em type="italic">Hitruu 4 -Sämieennâm. </em></p>
<p>Oppikirjasarja on tarkoitettu inarinsaamen vieraan kielen opetukseen perusopetuksen luokilla 3-6. Sarjasta ovat aiemmin ilmestyneet osat Ááhu kuuvl, Pennuuseibi ja Skipáreh. Nyt julkaistu uusin kirja on tarkoitettu perusopetuksen kuudesluokkalaisille.</p>
<p>Ánná ja Saammâl seikkailevat oppikirjassa jälleen todellisiin, vanhoihin ja uudempiin tapahtumiin pohjautuvissa tarinoissa, jotka sijoittuvat Nellimiin. Tarinoiden kautta opitaan inarinsaamen kielen lisäksi myös inarinsaamelaista kulttuuria. Tarinoihin sisältyy monia vuodenkierron tärkeitä tapahtumia syyskesästä seuraavan vuoden kesään saakka.</p>
<p>Oppikirjat on käsikirjoittanut <em type="italic">Teija Linnanmäki </em>ja kuvittanut <em type="italic">Riitta Ahonen </em>. Sarjassa tullaan myöhemmin julkaisemaan vielä harjoituskirjoja ja digimateriaalia. </p>
<p>Tilaukset: <em type="italic">kirjatilaus(at)samediggi.fi </em></p>
<p><em type="italic">Lisätietoja: </em><em type="italic">koulutus- ja oppimateriaalitoimisto </em></p>
</body></document>
