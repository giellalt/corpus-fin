<document xml:lang="fin" id="no_id"><header><title>Sámi Giellagáldun toiminta jatkuu supistetussa muodossa tämän vuoden loppuun saakka - Samediggi</title><genre code="admin"/><author><unknown/></author><year>2018</year><wordcount>220</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/06/07/sami-giellagaldun-toiminta-jatkuu-supistetussa-muodossa-taman-vuoden-loppuun-saakka/</origFileName><parallel_text xml:lang="sme" location="sami_giellagaldu_doaimmat_joatkasuvvet_garzziduvvon_hamis_dan_jagi_lohppii.html"/><parallel_text xml:lang="smn" location="saami_kielakaldee_toima_juatkoo_karzidum_haamist_taan_ive_loopa_rai.html"/><parallel_text xml:lang="sms" location="saa_m_kiollka_lddi_tuaimmjummus_juatkkai_uu_ccuum_haa_mest_tan_ee_jj_loopp_rajja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi Giellagáldun toiminta jatkuu supistetussa muodossa tämän vuoden loppuun saakka</p>
<p>Saamen kielten normitustyö jatkuu, vaikka Giellagáldu -jatkoprojekti päättyikin toukokuun lopussa. Sámi Giellagáldun toimintaa on tähän saakka rahoitettu Interreg-projektirahoituksella. Saamelaiskäräjät ovat löytäneet väliaikaisen ratkaisun pohjoismaisen kieliyhteistyön rahoittamiseen. Sámi Giellagáldun toiminta jatkuu pienemmillä taloudellisilla ja henkilöstöresursseilla tämän vuoden loppuun saakka.</p>
<p>Sámi Giellagáldu ei kykene pitämään toimintoja yllä samalla tasolla kuin Interreg-projektin aikana. Tämä kohdistuu muun muassa kielineuvontapalveluun.</p>
<p>Sámi Giellagáldu voi tarjota kielineuvontapalvelua seuraavasti:</p>
<list><p type="listitem">inarinsaame ajanjaksolla 1.5.–31.7.2018</p>
<p type="listitem">koltansaame ajanjaksolla 1.8.–31.10.2018</p>
<p type="listitem">pohjoissaame ajanjaksolla 1.10.–31.12.2018</p>
<p type="listitem">luulajansaame ajanjaksolla 13.8 –31.12.2018</p>
<p type="listitem">eteläsaame ajanjaksolla 20.8 –31.12.2018</p>
</list><p>Sámi Giellagáldussa on edelleen viisi eri kielijaostoa: etelä-, luulajan-, pohjois-, inarin- ja koltansaamen kielijaosto, jotka vastaavat kirjoitetun kielen normien ja uuden terminologian normittamisesta. Kielijaostot eivät voi kokoontua niin usein kuin aiemmin supistuneiden taloudellisten resurssien vuoksi. Kielijaostot kokoontuvat korkeintaan kolmesti loppu vuoden aikana. Tämän vuoksi normitusprosessi on hitaampaa kuin aiemmin.</p>
<p>Kielijaostojen lisäksi Sámi Giellagálduun on perustettu piitimensaamen työryhmä, jonka tehtävänä on normittaa piitimensaamen kirjoitusjärjestelmä. Ajatus on, että työryhmä kokoontuu ensimmäisen kerran aikaisintaan kesäkuussa.</p>
<p>Sámi Giellagáldu toimii yhä Saamelaisen Parlamentaarisen neuvoston alaisuudessa ja Sámi Giellagáldun toiminta jatkuu Saamelaiskäräjien yhteistyönä. Yhteistyötä johtaa Suomen Saamelaiskäräjät. Sámi Giellagáldun väliaikaisena johtajana toimii Suomen Saamelaiskäräjien ma. saamen kieliasiainsihteeri Marko Marjomaa.</p>
<p>Saamen kielten normitustyön tulevaisuus on yhä epäselvä pysyvän rahoituksen puuttuessa.</p>
<p><em type="italic">Lisätietoja antaa Sámi Giellagáldun väliaikainen johtaja Marko Marjomaa. </em></p>
<p>marko.marjomaa(at)samediggi.fi, +358 10 839 3183 tai +358 50 438 2484</p>
<p>www.giella.org</p>
</body></document>
