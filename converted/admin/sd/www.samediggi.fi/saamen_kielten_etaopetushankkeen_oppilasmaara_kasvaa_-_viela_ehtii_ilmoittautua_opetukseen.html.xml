<document xml:lang="fin" id="no_id"><header><title>Saamen kielten etäopetushankkeen oppilasmäärä kasvaa – vielä ehtii ilmoittautua opetukseen - Samediggi</title><genre code="admin"/><author><unknown/></author><year>2019</year><wordcount>152</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/03/18/saamen-kielten-etaopetushankkeen-oppilasmaara-kasvaa-viela-ehtii-ilmoittautua-opetukseen/</origFileName><parallel_text xml:lang="smn" location="samikielai_kaidusmattaattashaava_uappeeloho_lassaan_-_ain_kiergan_almottattad_mattaattasan.html"/><parallel_text xml:lang="sms" location="saa_mkioli_ougglosmatt_tosha_ngkkoozz_matt_toottimie_rr_lassan_-_vol_kiorggan_i_lmmtoottad_matt_to_sse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamen kielten etäopetushankkeen oppilasmäärä kasvaa – vielä ehtii ilmoittautua opetukseen</p>
<p>Saamen kielten etäyhteyksiä hyödyntävän opetuksen pilottihankkeen oppilas- ja opiskelijamäärä on kasvussa. Lukuvuonna 2018–2019 hankkeen etäopetusta on saanut yhteensä noin 50 oppilasta. Lukuvuodelle 2019–2020 oppilaita ja opiskelijoita on ilmoitettu reilut 60. Ilmoittautumisaika seuraavan lukuvuoden opetukseen päättyi helmikuussa ja ilmoittautumiset tehtiin pääasiassa sähköisellä lomakkeella. Hankkeen opetus on perusopetusta ja lukiokoulutusta täydentävää inarin-, koltan- tai pohjoissaamen kielen opetusta 2 vh/opetusryhmä. Lukuvuonna 2019–2020 hanke pilotoi saamen kielten opetusta myös esiopetuksessa.</p>
<p>Vaikka varsinainen ilmoittautumisaika on päättynyt, hanke ottaa edelleen uusia oppilaita mukaan kuluvan kevätlukukauden ja lukuvuoden 2019–2020 opetukseen. Inarin-, koltan- tai pohjoissaamen kielen opetusta lapsilleen haluavat huoltajat saamelaisten kotiseutualueen ulkopuolella voivat ottaa yhteyttä Arla Maggaan, arla.magga(at)samediggi.fi, 040 1985 033. Tarkoituksena on, että hanke laatii sopivat opetusryhmät ja saamen tuntien opetuspäivät ja -ajat huhtikuuhun mennessä, jonka jälkeen ne lähetetään tiedoksi oppilaiden kotikouluihin.</p>
<p><em type="italic">Lisätietoja: </em></p>
<p>Projektipäällikkö Eila Tapiola, eila.tapiola(at)utsjoki.fi, 040 7012 094</p>
<p>Hankekoordinaattori Arla Magga, arla.magga(at)samediggi.fi, 040 1985 033</p>
<p>https://www.saamenetaopetus.com/</p>
</body></document>
