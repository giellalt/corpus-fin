<document xml:lang="fin" id="no_id"><header><title>Saamelaiskäräjät hakee kokkia määräaikaiseen työsuhteeseen - Samediggi</title><genre code="admin"/><author><unknown/></author><year>2022</year><wordcount>215</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/08/24/saamelaiskarajat-hakee-kokkia-maaraaikaiseen-tyosuhteeseen/</origFileName><parallel_text xml:lang="sme" location="samediggi_ohca_goahkka_mearreaigasas_bargogaskavuhtii.html"/><parallel_text xml:lang="smn" location="samitigge_oca_kokka_meriaigasii_pargokoskavuotan.html"/><parallel_text xml:lang="sms" location="saa_mte_gg_aacc_kookk_mie_rraiggsaz_tuojju.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät hakee kokkia määräaikaiseen työsuhteeseen</p>
<p>Inarin kirkonkylään Juutuanjoen rannalle rakennettu saamelaiskulttuurikeskus Sajos on Suomen saamelaisten hallinnon ja kulttuurin keskus. Sajos on monikulttuurisuuden kohtaamispaikka – tapahtumatalo, kongressikeskus ja kokouspaikka.</p>
<p>Etsimme Sajoksen kahvila-ravintola Čaijuun yrittäjähenkistä, oma-aloitteista, positiivista, joustavaa sekä hyvät vuorovaikutustaidot ja stressinsietokyvyn omaavaa ammattitaitoista kokkia määräaikaiseen työsuhteeseen vuoden loppuun saakka. Työ alkaa sopimuksen mukaan mahdollisimman pian.</p>
<p>Saamelaiskäräjät tulee tämän määräaikaisen työsuhteen aikana julistamaan haettavaksi kokin toistaiseksi voimassa olevan työsuhteen, joten tehtävästä kiinnostuneelle tämä on hyvä tilaisuus tutustua kahvila-ravintola Čaijun kokin toimenkuvaan sekä toimialaan.</p>
<p>Monipuolisiin työtehtäviin sisältyy päivittäisen lounaan suunnittelu ja valmistaminen, kokoustarjoiluiden suunnittelu ja toteutus yhdessä ravintolatyöntekijän kanssa, tukkutilaukset sekä keittiötilojen ja -välineiden puhtaanapito, asiakaspalvelu ja muut ravintolan yleiset työtehtävät.</p>
<p>Hakijoilta toivomme tehtävään soveltuvaa koulutustaustaa, riittävää työkokemusta vastaavista tehtävistä sekä hygienia- ja alkoholipassia. Työssä tarvitaan päivittäin saamea, suomea ja englantia. Työaika on pääosin arkisin 8–16 (36,15 h/viikko).</p>
<p>Kelpoisuusehtona on tehtävän edellyttämä soveltuva koulutus ja saamen kielen taito (asetus 1727/95). Tehtävän menestyksellinen hoitaminen edellyttää hyvää saamelaiskulttuurin tuntemusta.</p>
<p>Tarjoamme sinulle itsenäisen ja monipuolisen työtehtävän sekä mukavan tiimin tueksesi. Ravintolatyöntekijän palkkaus määräytyy Saamelaiskäräjien palkkausjärjestelmän vaativuustason VI/II mukaisesti (2017,90 e/kk). Peruspalkan lisäksi työstä maksetaan 24 %:n saamelaisalueen lisä ja työkokemuksen mukaan määräytyvät kokemuslisät.</p>
<p>Lisätietoa työstä antaa markkinointipäällikkö Katariina Guttorm 010 839 3109.</p>
<p>Hakemukset toimitettava liitteineen osoitteessa https://www.sympahr.net/public/pq.aspx?86eff48c 7.9.2022 mennessä.</p>
<p>Lisätietoja Sajoksesta ja Saamelaiskäräjistä nettisivuilta www.sajos.fi ja www.samediggi.fi</p>
<p>Inarissa 24.8.2022 Saamelaiskäräjät</p>
</body></document>
