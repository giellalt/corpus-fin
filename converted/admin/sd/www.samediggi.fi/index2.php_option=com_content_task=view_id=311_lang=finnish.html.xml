<document xml:lang="fin" id="no_id"><header><title>Samediggi - Saamelaiskäräjät - Folklore-teatteri Aurora Borealis alkuperäiskansavieraaksi Ijahis idjaan</title><genre code="admin"/><author><unknown/></author><wordcount>171</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=311&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=311_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Folklore-teatteri Aurora Borealis alkuperäiskansavieraaksi Ijahis idjaan</p>
<p>Kuudetta kertaa Inarin kirkonkylällä järjestettävä Ijahis idja-festivaali (suomeksi Yötön yö) saa tänä vuonna alkuperäiskansavieraakseen <span type="quote" xml:lang="nob">”Aurora Borealis”</span>-ensemblen, jonka jäsenet edustavat useaa eri Venäjän alkuperäiskansaa, mm tsuktseja, jakuteja ja eveneitä. Ryhmä tulee Pietarista, Pohjoisten kansojen instituutista, joka tutkii erityisesti pohjoisten alkuperäiskansojen kulttuureja ja kieliä.</p>
<p>Aurora Borealis-ensemblen ohjelmisto koostuu Pohjois-Siperian alkuperäiskansojen tansseista, in-strumentaali- ja vokaalimusiikista sekä erilaisiin seremonioihin liittyvistä rituaaleista. Ryhmä käyttää esityksissään paljon perinteisiä instrumentteja kuten erilaisia lyömäsoittimia ja puhaltimia. Aurora Borealis-ensemblen monipuolinen ohjelma on esillä Ijahis idjan konserteissa ja työpajoissa. Ijahis idjassa päästään myös opettelemaan Aurora Borealis-ryhmän opastuksella Siperian alkupe-räiskansojen perinteisiä tansseja!</p>
<p>Ijahis idja 2009 järjestetään Inarin kirkonkylällä 21.–22.8.2009. Festivaalilla kuullaan Aurora Borealis-ensemblen lisäksi saamelaismusiikkia, sekä perinteistä että uutta. Ijahis idjan päätapahtuma on 22.8. järjestettävä Yöttömän yön konsertti. Lisäksi ohjelmassa on lasten ja nuorten musiikkityöpajoja, nuorten konsertti ja musiikkiseminaari teemalla ” Saamelaisten ja muiden alkuperäiskansojen musiikki globalisaation puristuksessa.</p>
<p>Ain lea ijahis idja! Vielä on yötön yö!</p>
<p xml:lang="smn">www.ijahisidja.fi</p>
<p xml:lang="nno">http://www.auroraborealistheatre.org</p>
<p>Lisätietoja: Anna Näkkäläjärvi p. +358 40 840 0383,</p>
<p>Järjestäjät: Anára Sámisearvi ry, Saamelaiskäräjät, Saamelaisalueen koulutuskeskus, SIIDA/Saamelaismuseo, Inarin kunta</p>
</body></document>
