<document xml:lang="fin" id="no_id"><header><title>Saamen kielten etäopetushanke ja Deanuleagis sámástit -hanke järjestävät kielineuvolan 13.10.2021 - Samediggi</title><genre code="admin"/><author><unknown/></author><year>2021</year><wordcount>219</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/09/30/saamen-kielten-etaopetushanke-ja-deanuleagis-samastit-hanke-jarjestavat-kielineuvolan-13-10-2021/</origFileName><parallel_text xml:lang="sme" location="samegielaid_gaiddusoahpahusproseakta_ja_deanuleagis_samastit-proseakta_lagidit_giellaravvehaga_13_10_2021.html"/><parallel_text xml:lang="smn" location="samikielai_kaidusmattaattashaaha_ja_deanuleagis_samastit_-haaha_uarnejeh_kielaravviittuv_13_10_2021.html"/><parallel_text xml:lang="sms" location="saa_mkioli_olgglosmatt_temha_ngkkos_da_deanuleagis_samastit_-ha_ngkkos_riasse_kiollvua_pstoozz_13_10_2021.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamen kielten etäopetushanke ja Deanuleagis sámástit -hanke järjestävät kielineuvolan 13.10.2021</p>
<p>Saamen kielten etäopetushanke ja Deanuleagis sámástit -hanke järjestävät kielineuvolan etäopetuksen oppilaiden huoltajille, ohjaajille, opettajille ja rehtoreille keskiviikkona <em type="italic">13.10.2021 kello 18–19.30. </em></p>
<p><em type="italic">Aika: </em>keskiviikkona 13.10.2021 klo 18–19.30  </p>
<p><em type="italic">Paikka: </em> etäyhteyksin </p>
<p><em type="italic">Kohderyhmä: </em> saamen kielten etäopetushankkeessa opiskelevien oppilaiden huoltajat, ohjaajat, opettajat ja rehtorit </p>
<p>Kielineuvolaillassa käsitellään huoltajien mieltä askarruttavia kysymyksiä ja teemoja sekä tarjotaan heille keinoja lapsen tai nuoren kieli-identiteetin vahvistamiseksi. Samalla huoltajat saavat vertaistukea muilta saamenkielisten lasten huoltajilta.</p>
<p>Illassa voidaan käsitellä muun muassa perheen kielivalintoja, lapsen tai nuoren kielellisen kehityksen tukemista sekä toimimista saamen kielellä eri ympäristöissä – esimerkiksi koulussa tai palveluiden parissa.</p>
<p>Toivomme osallistujien esittävän kysymyksiä ja toiveita aiheita käsiteltäväksi illan aikana. Kyselyyn vastataan anonyymisti. Mikäli sinulla on mieltä askarruttava kysymys, mutta et halua sitä käsiteltävän illassa, voit jättää myös sen alla olevasta linkistä. Deanuleagis sámástit -hankkeen monikielisyysasiantuntija vastaa sinulle kysymykseesi sähköpostitse. Voit vastata kyselyyn täältä .</p>
<p><em type="italic">Deanuleagis sámástit -hankkeen kielineuvola </em>tarjoaa neuvontaa saamen kieleen ja monikielisyyteen liittyvissä asioissa. Kielineuvola tukee ja vahvistaa saamen kieltä ja monikielisyyttä perheissä, instituutioissa ja ympäristössä. Autamme myös palveluntarjoajia löytämään keinoja saamen kielilain toteuttamiseen. </p>
<p>Etäopetuksen vanhempainilta järjestetään keväällä 2022, mutta kehoittamme huoltajia ottamaan herkästi yhteyttä hankkeen työntekijöihin, mikäli on kysyttävää tai mieltä askarruttavia asioita!</p>
<p type="title">Lisätietoja:</p>
<p>Satu-Marjut Pieski, hankepäällikkö satu.pieski(at)edu.utsjoki.fi 040 546 6514</p>
<p>Anni-Sofia Niittyvuopio, hankekoordinaattori anni-sofia.niittyvuopio(at)samediggi.fi 040 584 3098</p>
<p>Henna Aikio, inarinsaamen kielen tuntiopettaja Henna.aikio(at)edu.utsjoki.fi 040 525 4013</p>
</body></document>
