<document xml:lang="fin" id="no_id"><header><title>Samediggi - Saamelaiskäräjät - Saamelaisen parlamentaarisen neuvoston johto siirtyi Suomelta Norjalle</title><genre code="admin"/><author><unknown/></author><wordcount>162</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=534&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=534_lang=davvi.html"/><parallel_text xml:lang="smn" location="index2.php_option=com_content_task=view_id=534_lang=anaras.html"/><parallel_text xml:lang="sms" location="index2.php_option=com_content_task=view_id=534_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Saamelaisen parlamentaarisen neuvoston johto siirtyi Suomelta Norjalle</p>
<p>Suomen saamelaiskäräjien puheenjohtaja Klemetti Näkkäläjärvi on toiminut Saamelaisen parlamentaarisen neuvoston puheenjohtajana viimeiset kaksi vuotta. Puheenjohtajuus siirtyi Suomen saamelaiskäräjiltä Norjan saamelaiskäräjille Kirkkoniemessä marraskuun 9. päivänä. Kirkkoniemessä järjestettiin Saamelaisen parlamentaarisen neuvoston (SPN) täysistunto.</p>
<p>Saamelainen parlamentaarinen neuvosto on Pohjoismaiden saamelaiskäräjien yhteistyöelin. Saamelaisen parlamentaarisen neuvoston kokous keskusteli ja käsitteli mm. nuorisopoliittisista asioista, kieliyhteistyöstä, saamelaisalueen petoeläinvahingoista ja saamelaisten kansallisten tunnusten lautakunnan toiminnasta.</p>
<p xml:lang="nob">Kuvassa: Saamelaisparlamentaarikot Kirkkoniemessä 2011. Kuvat Sametinget, Karasjok</p>
<p><em type="italic">Saamelaisnuoret ja kieliyhteistyö esillä </em></p>
<p>Saamelaisen parlamentaarisen neuvoston kokouksen yhteydessä järjestettiin miniseminaari jonka aiheena olivat nuorisopoliittiset asiat. Seminaarin jälkeen SPN:n kokous päättikin perustaa alaisuuteensa yhteisen nuorisoneuvoston. Nuorisoneuvosto tulee työskentelemään nuorisopoliittisten asioiden parissa ja toimii saamelaisnuorten yhteisenä äänenä, niin kansainvälisesti kuin saamelaisalueilla.</p>
<p>Kuvassa: Saamelaisnuoret Suomesta, Norjasta ja Ruotsista. Kuvat Sametinget, Karasjok</p>
<p>Lisäksi saamelaisen parlamentaarisen neuvoston kokous päätti suosittaa eri maan Saamelaiskäräjiä osallistua pohjoismaisen saamenkielen tutkimus- ja ammatti/resurssikeskuksen kokeiluhankkeeseen. Hankkeeseen osallistutaan sillä ehdolla, että siihen myönnetään EU Interreg rahoitusta tai muusta rahoituslähteestä. Lisäksi edellytetään että joka maan saamelaiskäräjät saavat rahoituksen ja kieliammattilaisia hanketta varten.</p>
</body></document>