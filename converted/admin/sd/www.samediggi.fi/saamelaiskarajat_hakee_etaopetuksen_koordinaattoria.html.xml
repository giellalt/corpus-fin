<document xml:lang="fin" id="no_id"><header><title>Saamelaiskäräjät hakee etäopetuksen koordinaattoria - Samediggi</title><genre code="admin"/><author><unknown/></author><year>2023</year><wordcount>187</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/05/12/saamelaiskarajat-hakee-etaopetuksen-koordinaattoria-2/</origFileName><parallel_text xml:lang="sme" location="samediggi_ohca_gaiddusoahpahusa_koordinahtora.html"/><parallel_text xml:lang="smn" location="samitigge_oca_kaidusmattaattas_koordinaattor.html"/><parallel_text xml:lang="sms" location="saa_mte_gg_aacc_ougglosmatt_toozz_koordinaattoor.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät hakee etäopetuksen koordinaattoria</p>
<p>Saamelaiskäräjät ilmoittaa haettavaksi saamen kielten etäopetushankkeen koordinaattorin määräaikaisen tehtävän.</p>
<p>Työ alkaa 1.8.2023 ja kestää 31.7.2024 saakka. Hankekoordinaattori vastaa yhteyksistä eri puolella Suomea sijaitseviin kouluihin, koulutuksen järjestäjiin ja oppilaiden huoltajiin, kokoaa saamen kielten opetusryhmät ja toimii läheisessä yhteistyössä Utsjoen kunnassa työskentelevän projektipäällikön sekä hankkeen muiden työntekijöiden kanssa. Hankekoordinaattorin työhön kuuluu myös tiedotus- ja esittelytehtäviä.</p>
<p>Hanke järjestää etäyhteyksiä hyödyntävää perusopetusta ja lukiokoulutusta täydentävää saamen kielten (inarin-, koltan- ja pohjoissaame) opetusta saamelaisten kotiseutualueen kuntien ulkopuolella sijaitseviin kouluihin. Hanketta rahoittaa opetus- ja kulttuuriministeriö. Tehtävän menestyksekästä hoitamista edesauttaa saamelaisyhteisön tuntemus ja kyky itsenäiseen työskentelyyn. Kelpoisuusvaatimuksena on tehtävän edellyttämä soveltuva koulutus ja saamen kielen taito (asetus 1727/95). Hankkeesta Saamelaiskäräjillä vastaa koulutus- ja oppimateriaalitoimisto ja esihenkilönä toimii koulutussihteeri.</p>
<p>Hankekoordinaattorin palkka määräytyy Saamelaiskäräjien palkkausjärjestelmän vaativuustason IV/IV mukaan (peruspalkka 2741,73 e). Peruspalkan lisäksi maksetaan saamelaisalueen lisä 24 % ja työkokemuksen mukaan määräytyvät kokemuslisät.</p>
<p>Työhakemukset liitteineen tulee toimittaa 31.5.2023 mennessä tällä lomakkeella (avautuu uuteen ikkunaan) .</p>
<p>Saamelaiskäräjien toimintaan voi tutustua osoitteessa www.samediggi.fi</p>
<p>Saamen kielten etäopetushankkeen toimintaan voi tutustua osoitteessa www.saamenetaopetus.com/hanke</p>
<p>Lisätietoja antaa koulutussihteeri Bigga-Helena Magga, bigga-helena.magga(at)samediggi.fi, puh. 010 839 3121 ja etäopetushankkeen koordinaattori Arla Magga, arla.magga(at)samediggi.fi, puh. 040 687 5989</p>
<p>Inarissa 15.5.2023 Saamelaiskäräjät</p>
</body></document>
