<document xml:lang="fin" id="no_id">
  <header>
    <title>Samediggi - Saamelaiskäräjät - Lipunmyynti Nils-Aslak Valkeapään juhlakonserttiin on alkanut</title>
    <genre code="admin"/>
    <author>
      <unknown/>
    </author>
    <wordcount>233</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=744&amp;lang=finnish.html</origFileName>
    <parallel_text xml:lang="sme" location="index2.php_option=com_content_task=view_id=744_lang=davvi.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Lipunmyynti Nils-Aslak Valkeapään juhlakonserttiin on alkanut</p>
    <p>Nils-Aslak Valkeapää (1943–2001) eli saamelaiselta taiteilijanimeltään Áillohaš, tunnetaan saamelaisen joikuperinteen uudistajana, kuvataiteilijana ja kirjailijana. Tänä vuonna Nils-Aslak Valkeapään syntymästä on kulunut 70 vuotta ja juhlavuoden kunniaksi järjestettävässä konsertissa muistellaan Valkeapään elämäntyötä ja uraa. Saamelaiskulttuurikeskus Sajoksessa juhlakonsertti järjestetään 9.11.2013 klo: 19.00.</p>
    <p>Konsertti tuo yhteen joukon joikaajia ja muusikoita, joiden kanssa Valkeapää teki pitkään yhteistyötä. Konsertissa kuullaan lisäksi saamelaisjoikaajien uutta sukupolvea. Konsertti on musiikin ja visuaalisuuden vaikuttava kokonaisuus. Salissa yhteen sulautuvat Nils-Aslak Valkeapään joiut, valokuvat sekä hänen runonsa. Konsertin taiteellisena johtajana toimii säveltäjä ja muusikko Seppo Paroni Paakkunainen.</p>
    <p>Juhlakonsertin solisteina ovat Johan Anders Bær, Ulla Pirttijärvi-Länsman ja Niko Valkeapää. Johan Anders Bær on karasjokelainen joikaaja joka teki pitkään yhteistyötä Nils-Aslak Valkeapään kanssa, osallistuen monille Áillohaksen kiertueille ja levytysprojekteihin. Ulla Pirttijärvi-Länsman ja Niko Valkeapää kuuluvat puolestaan saamelaismusiikin uuteen sukupolveen,joka ammentaa tuotantoonsa vaikutteita Nils-Aslak Valkeapään taiteesta. Konsertin musiikista vastaa Áillohaš Doahkki, johon Paroni Paakkunainen on koonnut muusikoita, jotka tekivät yhteistyötä Nils-Aslak Valkeapään kanssa. Áillohaš Doahkkissa musisoivat Paroni Paakkunainen, Esa Kotilainen, Ilpo Saastamoinen, Matti Kontio, Eerik Siikasaari ja Rune Leskinen.</p>
    <p>Helsingissä konsertti järjestetään Savoy-teatterissa, 7.11.2013 Etnosoi!-festivaalin yhteydessä. Konserttiliput Inarin ja Helsingin konsertteihin ovat myynnissä Lippupalvelussa www.lippupalvelu.fi. Lippuja on myynnissä ovella ennen konserttia rajoitettu määrä. Sajoksen konsertin järjestävät yhteistyössä Maailman musiikin keskus/Etnosoi!, Taiteen edistämiskeskus, Lapin aluetoimipiste ja Saamelaiskäräjät / Saamelaismusiikkikeskus.</p>
    <p>Lisätietoja: Anna Näkkäläjärvi-Länsman, Taiteen edistämiskeskus, saamelaiskulttuurin läänintaiteilija, anna.nakkalajarvi-lansman(at)minedu.fi, puh. +385295330 856 ja Anu Magga, Saamelaiskäräjät, Saamelaismusiikkikeskuksen suunnittelija, anu.magga(at)samediggi.fi, puh. +358 10839 31 64.</p>
  </body>
</document>
