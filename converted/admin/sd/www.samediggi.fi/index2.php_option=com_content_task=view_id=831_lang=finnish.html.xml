<document xml:lang="fin" id="no_id"><header><title>Samediggi - Saamelaiskäräjät - Saamelaisnuorten taidetapahtuma Sodankylässä lähestyy</title><genre code="admin"/><author><unknown/></author><wordcount>237</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=831&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=831_lang=davvi.html"/><parallel_text xml:lang="smn" location="index2.php_option=com_content_task=view_id=831_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Saamelaisnuorten taidetapahtuma Sodankylässä lähestyy</p>
<p>Saamelaisnuorten taidetapahtuma lähestyy. Tapahtuma järjestetään nyt ensimmäistä kertaa Sodankylän kirkonkylässä kunnan uudessa liikuntahallissa. Ilmoittautuneita on noin 300 viidestätoista saamelaisalueen koulusta ja pääkaupunkiseudulta. Sodankylän tapahtumaan odotetaan edellisvuosien tapaan yhteensä 400 henkeä.</p>
<p>Saamelaisnuorten taidetapahtumia on järjestetty 1970-luvun alkuvuosista lähtien ja monet tämän päivän saamelaistaiteilijoista ovat saaneet ensimmäiset esiintymiskokemuksensa taidetapahtumassa. Saamelaisnuorten taidetapahtuma on ainoa vuosittain järjestettävä saamenkielinen nuorisotapahtuma</p>
<p xml:lang="sme"><em type="italic">Ijahis Idja </em></p>
<p>– musiikkifestivaaliin liittyvän lasten- ja nuortenpäivän lisäksi.</p>
<p>Myös tänä vuonna teemoja on kaksi: tanssi ja eläinkuva. Tanssiteema on valtakunnallinen ja Sodankylässä valitaan saamelaisnuorten edustajat Nuori Kulttuuri – säätiön järjestämään SOTTIISIMOVES –tapahtumaan Tampereelle. Saamelaisena teemana on eläinkuva. Kuvakilpailussa on kaksi ikäsarjaa: nuorimmat piirtävät tai maalaavat, vanhemman ikäsarjan nuoret osallistuvat valokuvauskilpailuun. Kilpailuun osallistuvat kuvat ovat nähtävissä Sodankylän taidetapahtumassa.</p>
<p>Tanssikatselmukseen on ilmoittautunut 8 ryhmää, ja kuvia on tullut noin 100. Tänä vuonna taidetapahtumaan tulee lapsia ja nuoria myös pääkaupunkiseudulta, josta City-sámit -seuran jäsenet ovat ilmoittautuneet mukaan.</p>
<p>Saamelaisnuorten taidetapahtuman pääjärjestäjä on Saamelaiskäräjät. Muina järjestäjinä ovat Sodankylän kunta ja Vuohču Sámiid Searvi (Vuotson saamelaisyhdistys). Tapahtuma pidetään vuorovuosin saamelaisten kotiseutualueen kunnissa. Tapahtuma on järjestetty kerran kotiseutualueen ulkopuolella Rovaniemellä vuonna 2010. Vuonna 2015 vuorossa on Utsjoki ja valtakunnallisena teemana musiikki.</p>
<p>Tanssikilpailun lisäksi Sodankylässä on luvassa myös tanssi-, musiikki- ja elokuvaesityksiä. Saamelaisnuorten oma radioshow</p>
<p xml:lang="sme"><em type="italic">Sohkaršohkka </em></p>
<p>on mukana kuvioissa. Tapahtuman tekniikasta vastaa saamelaista musiikkia tuottava Tuupa Records.</p>
<p>Tapahtuma alkaa Sodankylän liikuntahallilla torstaina 27.3. klo 11.</p>
<p xml:lang="est"><em type="bold">TERVETULOA SEURAAMAAN ILOISTA SAAMELAISNUORTEN JUHLAA! </em></p>
<p>Lisätietoja:</p>
<p xml:lang="sme"><em type="bold">Magreta Sara </em></p>
<p xml:lang="sme">magreta.sara(at)samediggi.fi</p>
<p xml:lang="smn">puh. 010 839 3188, 050 363 7400</p>
<p xml:lang="sme">www.samediggi.fi</p>
<p>Taidetapahtuma</p>
<p xml:lang="fkv">Facebookissa</p>
<p xml:lang="smn">www.sottiisimoves.fi</p>
</body></document>
