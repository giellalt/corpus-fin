<document xml:lang="fin" id="no_id"><header><title>Samediggi - Saamelaiskäräjät - Saamelaiskäräjät kiirehtii alkuperäiskansaoikeuksien kehittämistä</title><genre code="admin"/><author><unknown/></author><wordcount>158</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=298&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=298_lang=davvi.html"/><parallel_text xml:lang="smn" location="index2.php_option=com_content_task=view_id=298_lang=anaras.html"/><parallel_text xml:lang="sms" location="index2.php_option=com_content_task=view_id=298_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Saamelaiskäräjät kiirehtii alkuperäiskansaoikeuksien kehittämistä</p>
<p>Saamelaiskäräjät pyytää valtioneuvostolta yhteiskokousta alkuperäiskansaoikeuksien kehittämiseksi. Saamelaiskäräjät on tyytymätön saamelaisille perustuslaissa turvattujen alkuperäiskansaoikeuksien kehittymiseen Suomessa.</p>
<p>Oikeusministeriö on lähestynyt saamelaiskäräjiä kirjeellä, joka koskee yleisen ratkaisun aikaansaamista saamelaisten oikeusaseman parantamiseksi eri hallinnonaloilla ja lainsäädännössä. Saamelaiskäräjien hallitus on ilmoittanut ministeriölle tyytymättömyytensä siihen, ettei ILO 169-sopimuksen ratifiointia ole mainittu valtion ensisijaisena tavoitteena.</p>
<p>Hallitus on myös vastauksessaan ministeriölle paheksunut alkuperäiskansaoikeuksien kehittymisen hitautta ja pyytänyt valtioneuvostolta yhteiskokousta saamelaiskäräjien hallituksen, pääministerin ja asiaa koskevien avainministereiden kanssa. Puheenjohtaja Klemetti Näkkäläjärvi kertoi saamelaiskäräjien 24.6. kokoontuneelle täysistunnolle ajankohtaisista asioista. Hän totesi Vanhasen toisen hallituksen toimiajasta kuluneen jo yli puolet, eikä hallitus ole edistänyt alkuperäiskansaoikeuksia kuten hallitusohjelmaan on kirjoitettu.</p>
<p><em type="italic">Alkuperäiskansa-asiat edistyvät ympäristöhallinnossa </em></p>
<p>Ympäristöministeriö on asettanut kesäkuun alussa alkuperäiskansojen perinnetietoa käsittelevän asiantuntijatyöryhmän. Sen tehtävänä on käsitellä biodiversiteettisopimukseen kuuluvaa artiklaa, joka koskee alkuperäiskansan perinnetiedon soveltamista. Saamelaiskäräjien puheenjohtaja ilmoitti tyytyväisenä, että saamelaiskäräjillä on hyvä edustus työryhmässä. Hän itse toimii työryhmän pu-heenjohtajana. Saamelaiskäräjien edustajina mukana ovat myös utsjokelainen lääkäri, saamelaiskäräjien jäsen Heidi Eriksen ja poroisäntä J. Antti Magga Enontekiöltä.</p>
</body></document>