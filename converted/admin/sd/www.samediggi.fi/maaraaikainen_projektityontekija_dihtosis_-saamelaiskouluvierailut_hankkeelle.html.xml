<document xml:lang="fin" id="no_id"><header><title>Määräaikainen projektityöntekijä Dihtosis -saamelaiskouluvierailut hankkeelle - Samediggi</title><genre code="admin"/><author><unknown/></author><year>2022</year><wordcount>144</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/06/29/maaraaikainen-projektityontekija-dihtosis-saamelaiskouluvierailut-hankkeelle/</origFileName><parallel_text xml:lang="sme" location="mearreaigasas_proseaktabargi_dihtosis_-sameskuvlagalledeamit_prosektii.html"/><parallel_text xml:lang="smn" location="meriaigasas_proojeektpargee_dihtosis_-samiskovlakolliistalmeh_haahan.html"/><parallel_text xml:lang="sms" location="mie_rraiggsaz_proje_ktt-tuajjlaz_dihtosis-saa_mskooulko_ll_jummuz_ha_ngkko_sse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Määräaikainen projektityöntekijä Dihtosis -saamelaiskouluvierailut hankkeelle</p>
<p>Työ alkaa 1.10.2018 ja kestää 15.2.2019 saakka. Hankkeella tehdään saamelaiskulttuuria tutuksi kouluissa. Hankkeessa luodaan kouluvierailuja varten materiaalit, tehdään kouluvierailuja sekä lanseerataan saamelaisten kansallispäivä valtakunnallisena teemapäivänä Suomen kouluissa. Projektityöntekijän tehtävänä on koordinoida, minkälaista tietoa saamelaisista tulisi kertoa kouluissa, yhteistyössä ohjausryhmän, nuorisosihteerin ja Nuorten Akatemian kanssa.</p>
<p>Tehtävän menestyksellistä hoitamista edesauttaa soveltuva koulutus, saamelaiskulttuurin tuntemus, kokemus laajojen aineistojen hallinnasta sekä kyky itsenäiseen työskentelyyn ja yhteistyöhön muiden toimijoiden kanssa. Projektityöntekijältä edellytetään saamen kielen taitoa.</p>
<p>Projektityöntekijän palkkaus määräytyy Saamelaiskäräjien palkkausjärjestelmän vaativuustason V/II mukaan (peruspalkka 2 139,83 euroa/kk). Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät.</p>
<p>Hakemukset liitteineen tulee toimittaa saamelaiskäräjien sihteeristöön 3.8.2018 klo 16.00 mennessä osoitteeseen Sajos, 99870 Inari tai info(at)samediggi.fi.</p>
<p>Lisätietoja työstä antaa nuorisosihteeri Kaisa Tapiola-Länsman, kaisa.tapiola-lansman(at)samediggi.fi, 050 382 5179 ja nuorisoneuvoston puheenjohtaja Risten Mustonen risten.mustonen(at)samediggi.fi, 040 529 6093. Saamelaiskäräjien toimintaan voi tutustua osoitteessa www.samediggi.fi .</p>
<p>Inarissa 29.6.2018 Saamelaiskäräjät</p>
</body></document>
