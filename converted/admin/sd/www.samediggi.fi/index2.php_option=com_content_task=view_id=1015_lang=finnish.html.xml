<document xml:lang="fin" id="no_id"><header><title>Samediggi - Saamelaiskäräjät - Saamelaisten rajayhteistyöseminaari Inarissa 25.2.2015</title><genre code="admin"/><author><unknown/></author><wordcount>186</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1015&amp;lang=finnish</origFileName><parallel_text xml:lang="sme" location="index2.php_option=com_content_task=view_id=1015_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saamelaisten rajayhteistyöseminaari Inarissa 25.2.2015</p>
<p>Pohjois-Suomen Kaste-ohjelma, Saamelaiskäräjät sekä Sosiaali- ja terveysministeriö järjestävät saamelaisten rajayhteistyöseminaariin 25.2.2015 Inarissa, Sajoksessa. Teemana päivässä ovat saamenkieliset sosiaali- ja terveyspalvelut.</p>
<p type="listitem">Tavoitteena on</p>
<p type="listitem">Kirkastaa reunaehtoja saamelaisten rajayhteistyölle</p>
<p type="listitem">Nostaa keskiöön palvelut, missä kielen ja kulttuurin merkitys on suuri</p>
<p type="listitem">Nostaa esiin, mitä palveluja on jo olemassa ja mitä mahdolliset palvelutarpeet ovat</p>
<p type="listitem">Jakaa tietoa toimivista hyvistä käytännöistä</p>
<p type="listitem">Selkeyttää toimintaohjeita, miten tiedonkulku palveluista asiakkaille ja ammattihenkilöstölle varmistetaan</p>
<p type="listitem">Sopia jatkotyöskentelystä</p>
<p>Aamupäivän aikana kuulemme näkökulmia Suomen saamelaisten rajayhteistyötä koskevan lainsäädännön nykytilasta sekä sosiaali- ja terveystoimen tulevaisuuden muutoksista. Esillä on saamenkielisten sosiaali- ja terveystoimen palveluiden nykytila ja hyvät käytännöt sekä Suomessa että Norjassa. Lisäksi kuulemme puheenvuoron kelakorvauksista sekä voimassa olevan erikoissairaanhoidon sopimuksen sisällöstä.</p>
<p>Iltapäivällä pohditaan työryhmissä muun muassa sitä, miten selkiytetään rajayhteistyötä ja rakenteita saamenkielisissä palveluissa Suomen ja Norjan välillä ja miten varmistetaan tiedonkulku palveluissa asiakkaille, potilaille sekä terveydenhuollon henkilöstölle. Lisäksi pohdinnassa on jatkohoidon varmistaminen maan toisessa sairaanhoitopiirissä (nykyinen sopimus on kahden sairaanhoitopiirin välinen). Tavoitteena on myös työryhmissä tehdä ehdotukset jatkotyöskentelylle.</p>
<p>Päivän päätteeksi puretaan työpajatyöskentelyn anti ja sovitaan jatkotyöskentelystä.</p>
<p>Tilaisuuden kielet ovat norja, pohjoissaame ja suomi.</p>
<p>Tilaisuudessa on tulkkaus. Tilaisuus streama-taan www.sogku.fi/live</p>
<p>Lisätietoja antavat: pia.ruotsala(at)amediggi.fi tel. 010 839 3106 leena.merilainen(at)ouka.fi</p>
</body></document>
