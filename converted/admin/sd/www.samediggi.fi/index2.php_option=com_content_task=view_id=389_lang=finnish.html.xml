<document xml:lang="fin" id="no_id"><header><title>Samediggi - Saamelaiskäräjät - Kansainvälisesti menestynyt Adjágas pääesiintyjäksi Ijahis idjaan</title><genre code="admin"/><author><unknown/></author><wordcount>191</wordcount><conversion_status type="standard"/><availability><free/></availability><origFileName>http://www.samediggi.fi/index2.php?option=com_content&amp;task=view&amp;id=389&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=389_lang=davvi.html"/><parallel_text xml:lang="smn" location="index2.php_option=com_content_task=view_id=389_lang=anaras.html"/><parallel_text xml:lang="sms" location="index2.php_option=com_content_task=view_id=389_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Kansainvälisesti menestynyt Adjágas pääesiintyjäksi Ijahis idjaan</p>
<p>Kansainvälisesti menestynyt saamelaisyhtye Adjágas saapuu elokuussa Inarissa järjestettävän Ijahis idja - alkuperäiskansojen musiikkitapahtuman pääesiintyjäksi.</p>
<p>– Konsertti on Adjágasin ensimmäinen Suomessa. Ijahis idja -festivaaliorganisaatio on iloinen saadessaan vastaanottaa näin merkittävän saamelaisyhtyeen tapahtumaan ja että heidän musiikkiaan kuullaan viimein Suomen saamelaisalueella, vs. kulttuurisihteeri Anna Näkkäläjärvi hehkuttaa.</p>
<p>Adjágas yhdistää musiikissaan pohjoissaamelaista joikua ja moderneja musiikillisia sävyjä. Yhtyeen viimeisin julkaisu on albumi Mánu rávdnji (2009), jota edelsi yhtyeen debyyttilevy Adjágas (2006). Adjágas esiintyi Vancouverin olympialaisten kulttuu-riohjelmassa ja on erittäin suosittu yhtye niin kotimaassaan Norjassa kuin kansainvälisestikin.</p>
<p><em type="italic">Vuoden 2010 teemana yhteenkuuluvuus </em></p>
<p>Seitsemättä kertaa järjestettävä Ijahis idja raikaa Inarin kirkonkylällä 20.–22.8.2010. Festivaali on vakiinnuttanut asemansa tärkeimpänä saamelaismusiikkia esittelevänä tapahtumana Suomessa. Festivaalin teemana on tänä vuonna alkuperäiskansojen yhteenkuuluvuus. Alkuperäiskansoja saapuu Inariin kolmelta eri mantereelta ja kulttuurien kohtaaminen on ainutlaatuinen festivaalin historiassa.</p>
<p>Ijahis idjan päätapahtuma on lauantaina 23.8. järjestettävä Ijahis ija -konsertti, jossa kuullaan Adjágasin musiikin lisäksi alkuperäiskansavieraiden esityksiä, perinteisten saamelaisten vokaalimusiikkilajien esittäjiä sekä saamelaista räppiä Amocilta ja Ailu Vallelta ja paljon muuta saamelaismusiikkia.</p>
<p>Ijahis idja -tapahtuman järjestävät yhteistyössä Saamelaiskäräjät, Anára Sámisearvi, Saamelaisalueen koulutuskeskus, Saamelaismuseo Siida, Inarin kunta, Giellagas-instituutti ja Inarin seurakunta.</p>
<p>Oappážan, vieljažan! Siskoni, veljeni!</p>
<p>Lisätietoja vs. kulttuurisihteeri Anna Näkkäläjärveltä, www.ijahisidja.fi .</p>
</body></document>