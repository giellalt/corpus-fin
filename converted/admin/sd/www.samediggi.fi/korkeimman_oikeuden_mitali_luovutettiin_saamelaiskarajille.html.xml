<document xml:lang="fin" id="no_id"><header><title>Korkeimman oikeuden mitali luovutettiin Saamelaiskäräjille - Samediggi</title><genre code="admin"/><author><unknown/></author><year>2021</year><wordcount>183</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/09/10/korkeimman-oikeuden-mitali-luovutettiin-saamelaiskarajille/</origFileName><parallel_text xml:lang="sme" location="alimus_rievtti_medallja_geigejuvvui_samediggai.html"/><parallel_text xml:lang="smn" location="alemuu_rievti_miitaal_luovattui_samitiigan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Korkeimman oikeuden mitali luovutettiin Saamelaiskäräjille</p>
<p>Korkeimman oikeuden presidentti Tatu Leppänen luovutti Saamelaiskäräjille Korkeimman oikeuden mitalin kunnianosoituksena sen arvokkaalle työlle saamelaisten alkuperäiskansan kieltä ja kulttuuria koskevassa itsehallinnossa. Mitali luovutettiin Saamelaiskäräjien edustajille Rovaniemellä 9.9.2021 Pohjoismaiden korkeimpien oikeuksien presidenttien kokouksen yhteydessä.</p>
<p>Osana Pohjoismaiden korkeimpien oikeuksien presidenttien kokouksen ohjelmaa järjestettiin tapaaminen Saamelaiskäräjien edustajien sekä korkeimpien oikeuksien presidenttien kanssa 9.9.2021 Rovaniemellä. Tapaamisessa Suomen Korkeimman oikeuden presidentti Tatu Leppänen luovutti Saamelaiskäräjille Korkeimman oikeuden mitalin kunnianosoituksena sen arvokkaalle työlle saamelaisten alkuperäiskansan kieltä ja kulttuuria koskevassa itsehallinnossa.</p>
<p>– Näen tämän erittäin merkittävänä tunnustuksena koko Saamelaiskäräjille arvokkaasta työstä saamelaisen kulttuurin ja kielen sekä alkuperäiskansojen oikeuksien edistämiseksi. Toivon, että tämä viestii saamelaisen yhteiskunnan lisäksi myös suomalaiselle yhteiskunnalle tekemämme työn merkityksestä, toteaa puheenjohtaja Juuso.</p>
<p>Saamelaiskäräjiltä mitalin vastaanotti II varapuheenjohtaja Leo Aikio, joka osallistui tapaamiseen Rovaniemellä vs. lakimiessihteeri Kalle Variksen sekä ma. lakimiessihteeri Sarita Kämäräisen kanssa. Puheenjohtaja Tuomas Aslak Juuso osallistui tapaamiseen etäyhteyden välityksellä Inarista.</p>
<p>– Haluan kiittää Korkeimman oikeuden presidentti Leppästä tästä tunnustuksesta. Lisäksi haluan kiittää Saamelaiskäräjien jäseniä sekä henkilöstöämme ammattitaitoisesta sydämellä tehdystä työstä, jatkaa puheenjohtaja Juuso.</p>
<p type="title">Lisätietoja:</p>
<p>Tuomas Aslak Juuso Puheenjohtaja 040 687 3394 tuomas.juuso(at)samediggi.fi</p>
<p>Leo Aikio II varapuheenjohtaja 040 621 6505 leo.aikio(at)samediggi.fi</p>
</body></document>
