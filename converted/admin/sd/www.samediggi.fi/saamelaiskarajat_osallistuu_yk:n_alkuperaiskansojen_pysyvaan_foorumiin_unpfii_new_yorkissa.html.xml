<document xml:lang="fin" id="no_id"><header><title>Saamelaiskäräjät osallistuu YK:n alkuperäiskansojen pysyvään foorumiin (UNPFII) New Yorkissa - Samediggi</title><genre code="admin"/><author><unknown/></author><year>2019</year><wordcount>249</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/04/25/saamelaiskarajat-osallistuu-ykn-alkuperaiskansojen-pysyvaan-foorumiin-unpfii-new-yorkissa/</origFileName><parallel_text xml:lang="sme" location="samediggi_oassalasta_on:id_eamialbmogiid_bissovas_forumii_unpfii_new_yorkas.html"/><parallel_text xml:lang="smn" location="samitigge_uasalist_oa_algaaalmugij_pisovaa_fooruman_unpfii_new_yorkist.html"/><parallel_text xml:lang="sms" location="saa_mte_gg_vuassaatt_om:i_alggmeerai_poossi_fooruu_me_unpfii_new_yorkast.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät osallistuu YK:n alkuperäiskansojen pysyvään foorumiin (UNPFII) New Yorkissa</p>
<p><em type="bold">Saamelaiskäräjien II varapuheenjohtaja Tuomas Aslak Juuso ja nuorisoneuvoston puheenjohtaja  </em><em type="bold">Risten  </em><em type="bold">Mustonen osallistuvat YK:n alkuperäiskansojen pysyvään foorumiin (UNPFII)  </em><em type="bold"> </em><em type="bold">22.4.-3.5.2019. Foorumin 18. istunnon  </em><em type="bold">pää  </em><em type="bold">teemana on perinteinen tieto  </em><em type="bold">(  </em><em type="bold">Traditional  </em><em type="bold"> </em><em type="bold">knowledge  </em><em type="bold">:  </em><em type="bold">Generation  </em><em type="bold">, transmission and  </em><em type="bold">protection  </em><em type="bold">).  </em> </p>
<p>Risten  Mustonen osallistuu  foorumiin  22.-27.4. ja II varapuheenjohtaja Tuomas Aslak Juuso  23.4.-2.5  . Tänä vuonna foorumissa nostetaan pääteeman lisäksi esille YK:n alkuperäiskansojen kielten vuosi.</p>
<p>–  Odotan tältä vuodelta  hyviä keskusteluita erityisesti alkuperäiskansojen osallistumisoikeudesta YK:hon. Osallistumisoikeus on yksi meidän pääprioriteeteistamme YK:ssa tällä hetkellä  , kertoo II varapuheenjohtaja Tuomas Aslak Juuso osallistumisesta foorumiin.</p>
<p>Foorumiin osallistuu Norjan ja Ruotsin Saamelaiskäräjät sekä lukuisi  a  saamelaisyhdistyksiä Norjasta, Ruotsista, Suomesta ja Venäjältä. Alkuperäiskansojen edustajat järjestävät pysyvän foorumin aikana perinteisesti monia sivutapahtumia. Tapahtumien tarkoituksena on kiinnittää huomiota ja jakaa tietoa alkuperäiskansoja koskettaviin ajankohtaisiin teemoihin.</p>
<p>YK:n alkuperäiskansojen pysyvä foorumi (  The  United  Nations   Permanent  Forum on  Indigenous   Issues  , UNPFII) on vuonna 2000 perustettu YK:n talous- ja sosiaalineuvoston (  Economic  and  Social   Council  , ECOSOC) alainen neuvoa-antava toimielin, johon kuuluu 16 itsenäistä asiantuntijajäsentä. Hallitukset nimittävät kahdeksan jäsentä ja alkuperäiskansat kahdeksan jäsentä.</p>
<p>Foorumin tehtävänä on nostaa keskusteluun alkuperäiskansoja koskevia kysymyksiä erityisesti taloudellisen ja sosiaalisen kehityksen, kulttuurin, ympäristökysymysten, koulutuksen, terveyden ja ihmisoikeuksien alueelta. Pysyvä foorumi antaa suosituksia sekä toimii keskeisenä foorumina valtioiden, alkuperäiskansojen sekä YK:n erityisjärjestöjen väliselle vuoropuhelulle. Se kokoontuu istuntoonsa kerran vuodessa YK:n päämajassa New Yorkissa. Saamelaiskäräjät  osallistuu  pysyvän foorumin istuntoihin joko osana Suomen valtion valtuuskuntaa tai itsenäisesti.</p>
<p>https://www.un.org/development/desa/indigenouspeoples/unpfii-sessions-2/18-2.html</p>
<p><em type="bold">Lisätietoja:  </em> </p>
<p>Saamelaiskäräjien II varapuheenjohtaja Tuomas Aslak Juuso, puh. +358 40 187 1331,  tuomas.juuso  (at)samediggi.fi</p>
</body></document>
