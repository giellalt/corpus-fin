<document xml:lang="fin" id="no_id"><header><title>Saamelaisnuoret kokoavat voimansa ilmastonmuutosta vastaan konferenssissa 26.8. - Samediggi</title><genre code="admin"/><author><unknown/></author><year>2021</year><wordcount>224</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/08/23/saamelaisnuoret-kokoavat-voimansa-ilmastonmuutosta-vastaan-konferenssissa-26-8/</origFileName><parallel_text xml:lang="eng" location="sami_youth_come_together_to_fight_climate_change_in_a_conference_on_26_august.html"/><parallel_text xml:lang="sme" location="samenuorat_cohkkejit_famuideaset_dalkkadatrievdama_vuosta_konferanssas_26_8_.html"/><parallel_text xml:lang="smn" location="saminuorah_cuakkejeh_vuoimijdis_songngadahnubastus_vuasta_konferensist_26_8_.html"/><parallel_text xml:lang="sms" location="saa_mnuor_na_rre_vioggees_aimmosmuuttas_vuastta_konferee_nsest_26_8_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaisnuoret kokoavat voimansa ilmastonmuutosta vastaan konferenssissa 26.8.</p>
<p><em type="italic">Yhteispohjoismainen saamelaisnuorten konferenssi järjestetään 26.8.2021. Konferenssin teemana on ilmastonmuutos ja se järjestetään etäyhteyksin. Konferenssi on maksuton ja avoin kaikille saamelaisnuorille </em>. </p>
<p>– On hienoa, että saamelaisnuoret pääsevät pitkästä aikaa yli valtiorajojen keskustelemaan heille ajankohtaisista ja tärkeistä asioista. Uskon, että löydämme tärkeitä nostoja ilmastonmuutokseen ja sen vastaiseen työhön, mutta myös sopeutumiseen liittyen, iloitsee nuorisoneuvoston puheenjohtaja Anni-Sofia Niittyvuopio.</p>
<p>Konferenssissa kuullaan mielenkiintoisia puheenvuoroja ympäristö- ja ilmastoministeri Krista Mikkoselta, Saamelaisen parlamentaarisen neuvoston puheenjohtajalta Aili Keskitalolta, nuorelta poromieheltä Jussa Seurujärveltä sekä Saamelaiskäräjien puheenjohtaja Tuomas Aslak Juusolta. Lisäksi konferenssin ohjelmassa on työpajoja. Työpajoja pitävät nuorten johtama globaali järjestö Youth4Nature, somevaikuttaja Emmi Nuorgam sekä aktivisti, ohjaaja-käsikirjoittaja, Pauliina Feodoroff.</p>
<p>– Toivomme, että nuoret osallistuvat rohkeasti työpajoihin, joissa etsitään itselle sopivia vaikuttamiskeinoja. Ilmastonmuutos voi tuntua lamaannuttavalta, mutta haluamme kannustaa yhteisen voiman ja sanoman löytämiseen ilmastonmuutoksen vastaisessa yhteiskunnallisessa työssä, kertoo konferenssin projektityöntekijä Milla Pulska.</p>
<p>Arktiset alkuperäiskansat kokevat ilmastonmuutoksen rajuimmin ja saamelaisnuoret ovatkin huolissaan ilmastonmuutoksen vaikutuksista saamelaisten perinteisiin elinkeinoihin ja saamelaiskulttuuriin. Konferenssin myötä hahmotellaan ilmastonmuutoksen vastainen julkilausuma sekä suunnitellaan saamelaisnuorten yhteisiä valtioiden rajat ylittäviä toimintamalleja.</p>
<p>Saamelaisen parlamentaarisen neuvoston alainen nuorisoneuvosto järjestää kahden vuoden välein pohjoismaisen saamelaisnuorten konferenssin. Konferenssi järjestetään yhteistyönä Norjan, Ruotsin ja Suomen Saamelaiskäräjien nuorisotoimijoiden kanssa. Konferenssin pääjärjestänä toimii Saamelaiskäräjien nuorisoneuvosto. Konferenssin tavoitteena on kannustaa saamelaisnuoria saamelaisen yhteiskunnan kehittämiseen.</p>
<p>Lisätietoja konferenssista: www.nuor.fi</p>
<p type="title">Lisätietoja:</p>
<p>Anni-Sofia Niittyvuopio Saamelaiskäräjien nuorisoneuvoston puheenjohtaja 040 7082 072 anni-sofia.niittyvuopio(at)samediggi.fi</p>
<p>Milla Pulska projektityöntekijä 0406695295 milla.pulska(at)samediggi.fi</p>
</body></document>
