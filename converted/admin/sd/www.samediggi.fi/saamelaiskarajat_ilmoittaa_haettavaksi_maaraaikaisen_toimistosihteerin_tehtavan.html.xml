<document xml:lang="fin" id="no_id"><header><title>Saamelaiskäräjät ilmoittaa haettavaksi määräaikaisen toimistosihteerin tehtävän - Samediggi</title><genre code="admin"/><author><unknown/></author><year>2022</year><wordcount>136</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/01/24/saamelaiskarajat-ilmoittaa-haettavaksi-maaraaikaisen-toimistosihteerin-tehtavan/</origFileName><parallel_text xml:lang="sme" location="samediggi_almmuha_ohcan_lahkai_mearreaigasas_doaimmahatcalli_barggu.html"/><parallel_text xml:lang="smn" location="samitigge_almoot_uuccamnaal_meriaigasii_toimattahcallee_pargo.html"/><parallel_text xml:lang="sms" location="saa_mte_gg_i_lmmat_ooccamnalla_mie_rraiggsaz_koontarpiizar_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi määräaikaisen toimistosihteerin tehtävän</p>
<p>Saamelaiskäräjät ilmoittaa haettavaksi määräaikaisen</p>
<p><em type="italic">TOIMISTOSIHTEERIN TEHTÄVÄN </em></p>
<p>Työ alkaa sopimuksen mukaan ja jatkuu 31.12.2019 asti. Toimistosihteeri työskentelee Sajoksessa koulutus- ja oppimateriaalitoimistossa, jonka esimiehenä toimii koulutussihteeri. Toimistosihteerin tehtävistä on määrätty saamelaiskäräjien työjärjestyksen 41 §:ssä. Säädösperusteisena kelpoisuusvaatimuksena on tehtävän edellyttämä koulutus ja lisäksi vaaditaan saamen kielen taitoa (saamelaiskäräjistä annettu asetus 1727/1995).</p>
<p>Tehtävän menestyksellistä hoitamista edesauttaa monipuolinen kokemus toimistotehtävistä. Arvostamme kykyä itsenäiseen ja huolelliseen työskentelyyn sekä hyviä yhteistyö- ja vuorovaikutustaitoja. Palkkaus määräytyy saamelaiskäräjien palkkausjärjestelmän vaativuustason VI ja siinä II ryhmän mukaan (peruspalkka 1879,22 euroa/kk). Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät.</p>
<p>Hakemukset opinto- ja työtodistuksineen tulee toimittaa Saamelaiskäräjien sihteeristöön perjantaihin 22.2. klo 16.00 mennessä osoitteella: info(at)samediggi.fi . Lisätietoja tehtävästä antaa koulutussihteeri Ulla Aikio-Puoskari, ulla.aikio-puoskari(at)samediggi.fi , puh. 010 839 3112. Saamelaiskäräjien toimintaan voi tutustua osoitteessa www.samediggi.fi .</p>
<p>Inarissa 23.1.2019 Saamelaiskäräjät</p>
</body></document>
