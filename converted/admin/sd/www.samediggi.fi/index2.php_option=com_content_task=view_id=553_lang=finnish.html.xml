<document xml:lang="fin" id="no_id"><header><title>Samediggi - Saamelaiskäräjät - Ivaloisten Votkaturistit Sajoksessa</title><genre code="admin"/><author><unknown/></author><wordcount>93</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=553&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=553_lang=davvi.html"/><parallel_text xml:lang="smn" location="index2.php_option=com_content_task=view_id=553_lang=anaras.html"/><parallel_text xml:lang="sms" location="index2.php_option=com_content_task=view_id=553_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ivaloisten Votkaturistit Sajoksessa</p>
<p>Inarilainen harrastajateatteri Ivaloiset esittää Aimo Vuorisen käsikirjoittaman näytelmän Votkaturistit Sajoksen Dolla-Salissa torstaina 2.2.2012 klo 19. Liput ovelta klo 18 alkaen.</p>
<p>Ivaloiset voitti tällä Votkaturistit-näytelmällään Staalon Teatterifestivaalien harrastajateatterisarjan syksyllä 2011. Näytelmä johdattaa katsojat hilpeälle 70-luvulle ja vieläkin hilpeämmälle matkalle Leningradiin. Mukana reissulla ovat jobbarit, kommarit, porvarit, ryyppärit, veteraanit ja viettelijät - niin kuin niillä matkoilla tuppasi olemaan - romantiikan ruusukin kukkii aivan omalla tavallaan piskuisessa turistijoukossa. Votkaturistit on kaikessa koruttomuudessaan iskenyt jo lähes neljäkymmentä vuotta suoraan suomalaisiin sydämiin. Se hellyttää, naurattaa, herättää nostalgisia muistoja. Se on täydellinen kesäteatterinäytelmä. Ohjaaja: Ritva Savela.</p>
</body></document>
