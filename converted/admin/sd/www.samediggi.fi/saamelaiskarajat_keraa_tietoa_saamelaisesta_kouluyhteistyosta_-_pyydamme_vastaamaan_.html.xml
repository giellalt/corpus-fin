<document xml:lang="fin" id="no_id"><header><title>Saamelaiskäräjät kerää tietoa saamelaisesta kouluyhteistyöstä – pyydämme vastaamaan! - Samediggi</title><genre code="admin"/><author><unknown/></author><year>2019</year><wordcount>212</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/05/23/saamelaiskarajat-keraa-tietoa-saamelaisesta-kouluyhteistyosta-pyydamme-vastaamaan/</origFileName><parallel_text xml:lang="sme" location="cohkket_dieduid_sami_skuvlaovttasbarggus_-_bivdit_vastidit_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät kerää tietoa saamelaisesta kouluyhteistyöstä – pyydämme vastaamaan!</p>
<p>Saamelainen parlamentaarinen neuvosto (SPN) on asettanut yhdeksi tavoitteekseen saamelaisen kouluyhteistyön laajentamisen ja vahvistamisen. Norjan Saamelaiskäräjät on perustanut työryhmän, joka nyt selvittää asiaa ja valmistelee ehdotukset rajattoman saamelaisen kouluyhteystyön edistämiseksi. Työn taustana ja pohjana on Suomen Utsjoen ja Norjan Sirman koulujen pitkään jatkunut yhteistyö, ja tätä kokemusta on mahdollista hyödyntää myös muualla. Työn keskeisenä tavoitteena on edistää saamen kieliä, saamelaista opetusta, saamelaisten sukulaisuutta, yhteisiä elinkeinoja ja myös tulevaisuuden työmahdollisuuksia yli valtionrajojen.</p>
<p>Työryhmä työskentelee 1.1.2019–31.12.2019, jonka aikana se kartoittaa ja kokoaa tietoja nykyisestä kouluyhteistyöstä saamelaisalueella. Tämän lisäksi työryhmä arvioi nykyisten yhteistyön toimintamalleja, haasteita, tasoja, opettajatilannetta ja tulevaisuuden mahdollisuuksia laajentaa kouluyhteistyötä. Työryhmän tavoitteena on tehdä konkreettisia ehdotuksia opetuslakien muuttamiseksi (jos tarpeellista), opetussuunnitelmin- ja aineiden yhteensovittamisesta (jos tarpeellista ja opetussuunnitelmien muuttamisesta (jos tarpeellista) ja muista yhteistyön esteitä, koko saamelaisalueelle.</p>
<p>Työryhmän puheenjohtajana toimii Inger Anne Klemetsen Norjan Saamelaiskäräjillä. Sihteerinä työskentelee Arla Magga Suomen Saamelaiskäräjiltä. Työryhmään kuuluvat vielä seuraavat jäsenet: Ulla Aikio-Puoskari, Laura Arola, Eila Tapiola, Torkel Rasmussen, Aura Pieski, Jon-Christer Mudenia ja Leif Erik Varsi.</p>
<p>Kyselyyn voi vastata oheisesta linkistä https://forms.gle/B1jPxgBMGsVmMaks7 tai ottamalla yhteyttä Arla Maggaan, jotta hän voi haastatella puhelimitse tai sähköpostitse.</p>
<p type="title">Lisätietoja</p>
<p>Puheenjohtaja Inger Anne Klemetsen Saamelaiskäräjät (NO) +47 78 47 40 94 inger.anne.klemetsen(at)samediggi.no</p>
<p>Sihteeri Arla Magga Saamelaiskäräjät (FI) +358 401 985 033 arla.magga(at)samediggi.fi</p>
<p><em type="italic">Kuva: Kevin Francett </em></p>
</body></document>
