<document xml:lang="fin" id="no_id"><header><title>Tule keskustelemaan ajankohtaisista asioista Vuotsoon 23.4. - Samediggi</title><genre code="admin"/><author><unknown/></author><year>2018</year><wordcount>128</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/04/12/tule-keskustelemaan-ajankohtaisista-asioista-vuotsoon-23-4/</origFileName><parallel_text xml:lang="sme" location="boade_sagastallat_aigeguovdilis_assiin_vuhccui_23_4_.html"/><parallel_text xml:lang="smn" location="puadi_savastallad_aigikyevdilis_aasijn_vuacun_23_4_.html"/><parallel_text xml:lang="sms" location="pua_d_sagstoollad_aai_jpoddsaz_aa_ssi_pirr_vuoccu_23_4_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tule keskustelemaan ajankohtaisista asioista Vuotsoon 23.4.</p>
<p><em type="italic">Saamelaiskäräjien hallitus järjestää kokouksensa yhteydessä keskustelutilaisuuden Vuotson koululla maanantaina 23.4.2018 klo 18-20. Tilaisuuden tarkoituksena on tavata alueen saamelaisia ja luoda mahdollisuus keskustella ajankohtaisista asioista. </em></p>
<p>Saamelaiskäräjien toimintasuunnitelma-talousarvion 2018 mukaan hallituksen kokouksia järjestetään mahdollisuuksien mukaan Utsjoella, Vuotsossa, Helsingissä, Enontekiön Karesuvannossa ja Inarissa. Kokousten yhteydessä järjestetään paikkakunnalla keskustelutilaisuus, jossa hallitus tapaa alueen saamelaisia, kertoo yhteenvetona hallituskauden toimista ja luo epävirallisemman mahdollisuuden käydä keskusteluja ajankohtaisista asioista.</p>
<p>– Järjestimme ensimmäisen keskustelutilaisuuden pääkaupunkiseudun saamelaisille helmikuussa Helsingissä. Keskustelutilaisuuksien tavoitteena on vahvistaa saamelaisyhteisön ja Saamelaiskäräjien välistä dialogia yhteisten asioiden edistämiseksi, kertoo Saamelaiskäräjien puheenjohtaja Tiina Sanila-Aikio.</p>
<p><em type="italic">Seuraava keskustelutilaisuus järjestetään Vuotson koululla 23.4.2018 klo 18-20. </em></p>
<p>– Toivotan Vuotson alueen saamelaiset tervetulleiksi vaalikauden toiseen keskustelutilaisuuteen. Tulevista keskustelutilaisuuksista ilmoitamme niiden ollessa ajankohtaisia, Sanila-Aikio lopettaa.</p>
<p><em type="italic">Lisätietoja: </em></p>
<p>Saamelaiskäräjien puheenjohtaja Tiina Sanila-Aikio puh. 050 300 1780, tiina.sanila-aikio(at)samediggi.fi</p>
</body></document>
