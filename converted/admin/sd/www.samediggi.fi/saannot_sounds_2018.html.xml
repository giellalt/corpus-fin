<document xml:lang="fin" id="no_id"><header><title>SÄÄNNÖT SOUNDS 2018 - Samediggi</title><genre code="admin"/><author><unknown/></author><wordcount>277</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/saannot-sounds-2018/</origFileName><parallel_text xml:lang="sme" location="njuolggadusat_sounds_2018.html"/><parallel_text xml:lang="smn" location="njuolgadusah_sounds_2018.html"/><parallel_text xml:lang="sms" location="vuakkoozz_sounds_2018.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>SÄÄNNÖT SOUNDS 2018</p>
<p>1. TYYLIT</p>
<p>Klassinen musiikki</p>
<p>· orkesterit</p>
<p>· yhtyeet</p>
<p>· kuorot</p>
<p>· lauluyhtyeet</p>
<p>Kansanmusiikki</p>
<p>· yhtyeet</p>
<p>· lauluyhtyeet</p>
<p>Rytmimusiikki kuten rock, pop, jazz, laulelma, iskelmä, hiphop, reggae, dance</p>
<p>· yhtyeet</p>
<p>· lauluyhtyeet</p>
<p>2. ESITYKSEN PITUUS</p>
<p>Koko esityksen pituus saa olla enintään 10 minuuttia.</p>
<p>3. IKÄSARJAT JA RAJOITUKSET</p>
<p>Osanottajat jaetaan kahteen ikäsarjaan:* 2003-2008 -syntyneet (10-15-vuotiaat) 1998-2002 -syntyneet (16-20-vuotiaat)</p>
<p>Ryhmän koko tulee olla vähintään kolme henkilöä. Enintään 1/3 ryhmän jäsenistä saa poiketa ikärajoituksesta. Rajoitus ei koske esitysten eikä ryhmien ohjaajia. Tapahtuma on suunnattu nimenomaan nuorille taiteen harrastajille. Nuoret, jotka saavat pääasiallisen toimeentulonsa musiikista, ovat musiikin ammatillisessa koulutuksessa (Sibelius-Akatemia, sotilasmusiikkikoulu, musiikkioppilaitosten ammatilliset linjat) tai ovat suorittaneet musiikin ammatillisen tutkinnon, eivät voi osallistua tapahtumaan. Rajoitus ei koske Sibelius-Akatemian nuorisokoulutuksen oppilaita. Alue- ja valtakunnallisessa tapahtumassa sama ryhmä voi osallistua vain yhteen ryhmälajiin. 2/3 ryhmän jäsenistä tulee olla uusia, jotta ryhmä voidaan katsoa uudeksi kokoonpanoksi.</p>
<p>4. ALUETAPAHTUMASTA VALTAKUNNALLISEEN TAPAHTUMAAN</p>
<p>Alueellisiin musiikkitapahtumiin voivat osallistua kaikki alueella asuvat nuoret. Aluetapahtuman tulee olla pidettynä vuoden 2018 huhtikuun ensimmäiseen viikonloppuun mennessä. Raadit valitsevat aluetapahtumista edustajat valtakunnalliseen Sounds 2018 -tapahtumaan, joka järjestetään Mikkelissä 25.-27.5.2018. Aluetapahtumista jatkoon päässeet ilmoittautuvat valtakunnalliseen tapahtumaan Mikkeliin viimeistään 9.4.2018 mennessä. Tämän jälkeen tulleita ilmoittautumisia ei hyväksytä.</p>
<p>5. PALAUTE</p>
<p>Nuori Kulttuuri -tapahtumiin kuuluu vahva koulutuksellisuus. Kaikki tapahtumaan osallistuneet ryhmät saavat esityksestään ammattilaisraadilta suullisen ja kirjallisen palautteen. Nuori Kulttuuri Sounds 2018 -tapahtuman raadeissa painotetaan dialogia nuorten muusikoiden kanssa. Raati pyrkii</p>
<p>nostamaan keskusteluun esityksen vahvuuksia ja myös asioita, joiden avulla esittäjien olisi mahdollista kehittyä omassa musiikin tekemisessään. Raadit kiinnittävät huomiota esimerkiksi</p>
<p>· esityksen sisältöön</p>
<p>· laulun ja soiton piirteisiin</p>
<p>· esittäjien keskinäiseen vuorovaikutukseen</p>
<p>· ilmaisullisiin seikkoihin</p>
<p>· lavaolemukseen</p>
<p>· esityksen omaleimaisuuteen</p>
<p>· esittäjien ja yleisön väliseen vuorovaikutukseen</p>
<p>*Saamelaisnuorten taidetapahtumassa on myös kolmas ikäsarja:</p>
<p>-alle 10-vuotiaat</p>
</body></document>
