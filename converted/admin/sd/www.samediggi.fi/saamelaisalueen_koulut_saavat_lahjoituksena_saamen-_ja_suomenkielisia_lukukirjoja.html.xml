<document xml:lang="fin" id="no_id"><header><title>Saamelaisalueen koulut saavat lahjoituksena saamen- ja suomenkielisiä lukukirjoja - Samediggi</title><genre code="admin"/><author><unknown/></author><year>2018</year><wordcount>166</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/08/15/saamelaisalueen-koulut-saavat-lahjoituksena-saamen-ja-suomenkielisia-lukukirjoja/</origFileName><parallel_text xml:lang="sme" location="sameguovllu_skuvllaide_skengkejuvvojit_same-_ja_suomagielat_lohkangirjjit.html"/><parallel_text xml:lang="smn" location="samikuavlu_skoovlah_finnejeh_skengkkan_sami-_ja_suomakielalijd_luuhamkiirjijd.html"/><parallel_text xml:lang="sms" location="saa_mvuu_d_skooul_vuazhzha_skiangkkan_saa_m_-_laa_ddkiollsaid_lookkamkii_rjid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaisalueen koulut saavat lahjoituksena saamen- ja suomenkielisiä lukukirjoja</p>
<p><em type="italic">Saamelaisten kotiseutualueen koulut saavat kouluvuoden alkajaisiksi ison paketin saamen- ja suomenkielisiä lukukirjoja. Paketti sisältää kymmenen erilaista saamenkielistä kirjaa ja kahdeksan erilaista suomenkielistä kirjaa. Jokainen paketti sisältää yhteensä 50 kirjaa, joiden on tarkoitus vahvistaa erityisesti 3.- ja 4.-luokkalaisten lukutaitoa ja -harrastusta. </em></p>
<p>Kirjalahjoitukset kustantaa Suomen kulttuurirahaston ja Kopioston Lukuklaani-hanke , jonka kanssa Saamelaiskäräjien koulutus- ja oppimateriaalitoimisto tekee yhteistyötä. Saamelaiskäräjät on toteuttanut saamenkielisten kirjojen hankinnat. Kirjat ovat inarin-, koltan- ja pohjoissaamenkielisiä ja valittu koulujen opetuskielten ja toiveiden mukaan. Saamelaiskäräjät vastaa kirjapakettien jakamisesta saamelaisalueen kouluille.</p>
<p>Lukuklaani lahjoittaa jokaiselle Suomen ala- ja yhtenäiskoululle 50 kirjan paketin syksyllä 2018. Se on hankkinut yli 100 000 kirjaa tarkoitusta varten. Ruotsin- ja saamenkielisille oppilaille on räätälöity erityiset kirjapaketit.</p>
<p>Kirjahankintojen takana oleva Suomen Kulttuurirahasto on yksityinen säätiö, jonka toiminta perustuu testamentteina ja lahjoituksina saatuihin varoihin. Lastenkirjallisuuden ammattilaisten avulla valitut teokset ovat kohdennettu erityisesti 3-4. luokkalaisille, jotka ovat hankkeen kohderyhmää.</p>
<p><em type="italic">Lisätietoja: </em></p>
<p>Miina Seurujärvi, miina.seurujarvi(at)samediggi.fi , 010 839 3193.</p>
<p><em type="italic">Kuvassa inarinsaamenkielistä oppimateriaalityötä tekevä Miina Seurujärvi kokoamassa kouluille toimitettavia kirjapaketteja. </em></p>
</body></document>
