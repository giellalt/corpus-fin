<document xml:lang="fin" id="no_id"><header><title>Puheenjohtaja Juuso osallistui Arctic Arts Summitiin Yukonissa  - Samediggi</title><genre code="admin"/><author><unknown/></author><year>2022</year><wordcount>164</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/06/30/puheenjohtaja-juuso-osallistui-arctic-arts-summitiin-yukonissa/</origFileName><parallel_text xml:lang="sme" location="sagajodiheaddji_juuso_oassalasttii_arctic_arts_summitii_yukonis_.html"/><parallel_text xml:lang="smn" location="saavajodetteijee_juuso_uasalistij_arctic_arts_summitan_yukonist_.html"/><parallel_text xml:lang="sms" location="saaggjaa_dteei_juuso_vuassoodi_arctic_arts_summi_tte_yukonist_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Puheenjohtaja Juuso osallistui Arctic Arts Summitiin Yukonissa</p>
<p><em type="italic">Saamelaiskäräjien puheenjohtaja Tuomas Aslak Juuso osallistui Whitehorsen kaupungissa Yukonissa, Kanadassa järjestettyyn Arctic Arts Summitiin eli Arktisen taiteen huippukokoukseen 27.–29. kesäkuuta 2022. </em></p>
<p>Kolmatta kertaa järjestettävä tapahtuma kokosi yhteen arktisten maiden ja sirkumpolaarisen alueen alkuperäiskansojen edustajat. Arktisen taiteen huippukokouksen tarkoituksena on vahvistaa taidetta ja kulttuuria pohjoisessa sekä edistää taiteen ja luovien alojen sirkumpolaarista yhteistyötä. Vuoden 2022 tapahtuman teema on Connection to Land (yhteys maahan).</p>
<p>– Taide on meille alkuperäiskansoille yksi tärkeä keino ilmaista ja keskustella ajankohtaisista asioista. Usein taiteessamme näkyy vahvasti alkuperäiskansojen arvomaailmaa sekä yhteys perinteisiin maihimme ja vesiimme. Näen tärkeäksi, että sirkumpolaarisen alueen alkuperäiskansojen edustajilla on tällaisia tilaisuuksia, joissa kokoonnumme yhteen taiteen merkeissä, toteaa Saamelaiskäräjien puheenjohtaja Juuso.</p>
<p>Tapahtuman aikana puheenjohtaja Juuso osallistui myös kaikkien kolmen Saamelaiskäräjien sekä Norjan ja Ruotsin kulttuurineuvostojen (kulturrådet) sekä taiteen edistämiskeskuksen tapaamiseen, jossa keskusteltiin mm. tulevaisuuden yhteistyöstä.</p>
<p>Lue lisää tapahtumasta: https://arcticartssummit.ca/</p>
<p><em type="italic">Kuva: Puheenjohtaja Tuomas Aslak Juuso ja Norjan Saamelaiskäräjien neuvoston jäsen (sámediggeráđđi) Maja Kristine Jåma. </em></p>
<p type="title">Lisätietoja:</p>
<p>Tuomas Aslak Juuso Puheenjohtaja 040 687 3394 tuomas.juuso@samediggi.fi</p>
</body></document>
