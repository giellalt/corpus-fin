<document xml:lang="fin" id="no_id"><header><title>Ilmoittautuminen saamen kielten etäopetukseen lukuvuodelle 2021–2022 avautui - Samediggi</title><genre code="admin"/><author><unknown/></author><year>2021</year><wordcount>300</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/02/10/ilmoittautuminen-saamen-kielten-etaopetukseen-lukuvuodelle-2021-2022-avautui/</origFileName><parallel_text xml:lang="sme" location="almmuheapmi_samegielaid_gaiddusoahpahussii_lohkanjahkai_2021-2022_rahpasii.html"/><parallel_text xml:lang="smn" location="almottattam_samikielai_kaidusmattaattasan_luuhamihan_2021-2022_lekkasij.html"/><parallel_text xml:lang="sms" location="i_lmmtoottmos_saa_mkioli_ougglosmatt_to_sse_lookkameeggas_2021-2022_avvni.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ilmoittautuminen saamen kielten etäopetukseen lukuvuodelle 2021–2022 avautui</p>
<p>Ilmoittautuminen Saamen kielten etäyhteyksiä hyödyntävän opetuksen pilottihankkeen opetukseen lukuvuodelle 2021–2022 on avautunut. Ilmoittautuminen opetukseen tehdään sähköisellä Webropol-lomakkeella. Ilmoittautuminen koskee uusia oppilaita ja hankkeen opetuksessa jatkavia oppilaita.</p>
<p>Ilmoittautumisen voi tehdä opetuksen järjestäjä, rehtori tai huoltaja. Kun ilmoittautumisen tekee huoltaja, toivomme huoltajan olevan yhteydessä oppilaan kouluun, ja kertovan oppilaan halukkuudesta ja mahdollisuudesta osallistua saamen kielen etäopetukseen. Opetukseen ilmoittaudutaan 31.3.2021 mennessä.</p>
<p>Etäopetushanke tarjoaa saamen kielen (inarin-, koltan- tai pohjoissaamen) perusopetusta tai lukiokoulutusta täydentävää saamen kielen opetusta 2 vt saamelaisten kotiseutualueen kuntien ulkopuolella oleville saamelaisoppilaille. Myös esiopetuksen oppilaat voivat osallistua hankkeen opetukseen. Hanke ei tarjoa opetusta aikuisille. Saamea ei tarvitse osata entuudestaan osallistuakseen opetukseen. Opetusryhmät muodostetaan jokaiseen saamen kieleen erikseen oppilaiden luokka- ja kielitaso huomioiden. Opetus pyritään järjestämään kielissä ja ryhmissä, joissa on vähintään kaksi oppilasta tai opiskelijaa.</p>
<p>Huomioithan, että Oulun, Rovaniemen, Jyväskylän ja Helsingin kaupungit järjestävät pohjoissaamen kielen opetusta lähiopetuksena. Halutessasi opetukseen, ota yhteys oman koulun rehtoriin tai kaupunkisi kouluvirastoon!</p>
<p>Ilmoittautumislomakkeet ovat erikseen uusille ja jatkaville oppilaille. Pyydämme täyttämään erillisen lomakkeen jokaisen oppilaan kohdalla.</p>
<list><p type="listitem">Ilmoittautumislomake jatkaville oppilaille</p>
<p type="listitem">Ilmoittautumislomake uusille oppilaille</p>
</list><p>Saamen kielen etäyhteyksiä hyödyntävän opetuksen pilottihanke on Utsjoen kunnan johtama ja Saamelaiskäräjien koordinoima hanke, joka jatkuu 2023 kevätlukukauden loppuun. Hanketta rahoittaa opetus- ja kulttuuriministeriö. Hankkeen tavoitteina on tarjota saamen kielten etäyhteyksiä hyödyntävää opetusta peruskoulun oppilaille ja toisen asteen opiskelijoille saamelaisalueen kuntien ulkopuolelle kaksi viikkotuntia.</p>
<p type="title">Tulevia tapahtumia</p>
<p>Saamen kielten etäopetushanke järjestää maaliskuun aikana infotilaisuuden opetuksen järjestäjille ja vanhempainillan etäopetukseen osallistuville ja asiasta kiinnostuneille vanhemmille. Ennakkoilmoittautumista tilaisuuksiin ei vaadita.</p>
<p><em type="italic">Saamen kielten etäopetus – tulevaisuuden rakentamista </em>Tiedotustilaisuus opetuksen järjestäjille ke 17.3.2021 klo 17.00–17.30 Liittymislinkki: Liity kokoukseen napsauttamalla tätä . </p>
<p><em type="italic">Saamen kielten etäopetuksen vanhempainilta </em>ke 24.3.2021 klo 18.00–18.30 Liittymislinkki: Liity kokoukseen napsauttamalla tätä </p>
<p><em type="italic">Tervetuloa mukaan saamen kielten etäopetukseen! </em></p>
<p type="title">Lisätietoja:</p>
<p>Hanna Helander, projektipäällikkö hanna.helander(at)edu.utsjoki.fi, 040 7012 094</p>
<p>Unna-Maari Pulska, hankekoordinaattori unna.pulska(at)samediggi.fi, 040 6145 949</p>
<p>Arla Magga, hankekoordinaattori arla.magga(at)samediggi.fi, 040 1985 033</p>
</body></document>
