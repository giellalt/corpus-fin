<document xml:lang="fin" id="no_id"><header><title>Saamelaiskäräjät julistaa haettavaksi määräaikaisen suunnittelijan tehtävän - Samediggi</title><genre code="admin"/><author><unknown/></author><year>2022</year><wordcount>133</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/01/02/saamelaiskarajat-julistaa-haettavaksi-maaraaikaisen-suunnittelijan-tehtavan/</origFileName><parallel_text xml:lang="sme" location="samediggi_almmuha_ohcanlahkai_mearreaigasas_planejeaddji_doaimma.html"/><parallel_text xml:lang="smn" location="samitigge_almoot_uuccamnaal_meriaigasas_vuavajeijee_pargo.html"/><parallel_text xml:lang="sms" location="saa_mte_gg_i_lmmat_ooccamnalla_mie_rraiggsaz_plaaneei_tuaim.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät julistaa haettavaksi määräaikaisen suunnittelijan tehtävän</p>
<p>Saamelaiskäräjät julistaa haettavaksi Saamelaiskäräjien yhteydessä toimivan Pohjois-Suomen sosiaalialan osaamiskeskuksen saamelaisyksikön määräaikaisen suunnittelijan tehtävän.</p>
<p>Tehtävä toteutetaan osa-aikaisena (70 %). Työ alkaa sopimuksen mukaan ja kestää aluksi 31.12.2019 saakka. Saamelaisyksikkö vastaa saamelaisten hyvinvointipalveluiden kehittämisestä, joka on Pohjois-Suomen sosiaalialan osaamiskeskuksen valtakunnallinen erityistehtävä. Suunnittelijan tehtävät on määritelty Saamelaiskäräjien työjärjestyksessä .</p>
<p>Kelpoisuusvaatimuksena on viran edellyttämä koulutus ja lisäksi vaaditaan saamen kielen taitoa (asetus 1727/95). Tehtävän menestyksellistä hoitamista edesauttaa soveltuva korkeakoulututkinto, riittävä sosiaalihuollon ja saamelaiskulttuurin tuntemus sekä kokemus kehittämistyöstä. Palkkaus määräytyy Saamelaiskäräjien palkkausjärjestelmän vaativuustason IV/II mukaan (peruspalkka 2 596,52 euroa/kk). Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Virkasuhteessa noudatetaan kahden kuukauden koeaikaa.</p>
<p>Hakemukset liitteineen tulee toimittaa Saamelaiskäräjien sihteeristöön 25.1.2019 klo 16.00 mennessä osoitteella info(at)samediggi.fi . Lisätietoja työstä saa hallintopäällikkö Pia Ruotsala-Kangasniemeltä puh. 010 839 3106.</p>
<p>Inarissa 2.1.2019 Saamelaiskäräjät</p>
</body></document>
