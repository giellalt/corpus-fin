<document xml:lang="fin" id="no_id"><header><title>Saamelaiskäräjät ilmoittaa haettavaksi viestintäsihteerin viran - Samediggi</title><genre code="admin"/><author><unknown/></author><year>2022</year><wordcount>164</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/02/21/saamelaiskarajat-ilmoittaa-haettavaksi-viestintasihteerin-viran/</origFileName><parallel_text xml:lang="sme" location="samediggi_almmuha_ohcan_lahkai_diedihancalli_virggi.html"/><parallel_text xml:lang="smn" location="samitigge_almoot_uuccamnaal_viestademcallee_virge.html"/><parallel_text xml:lang="sms" location="saa_mte_gg_i_lmmat_ooccamnalla_saaggtempiisar_vee_rj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi viestintäsihteerin viran</p>
<p>Viestintäsihteerin tehtävät on määritelty Saamelaiskäräjien työjärjestyksessä 26 e §. Tehtävänä on mm. hoitaa, suunnitella ja kehittää Saamelaiskäräjien viestintää koskevia asioita mukaan lukien viestintästrategian toimeenpaneminen, avustaa puheenjohtajaa ja sihteeristöä tiedotustoiminnassa sekä valmistella toimialaansa kuuluvia asioita käräjien kokoukselle, hallitukselle ja lautakunnille. Työ alkaa 1.4.2019.</p>
<p>Viran sijoituspaikka on saamelaisten kotiseutualue. Säädösperusteisena kelpoisuusvaatimuksena on tehtävän edellyttämä koulutus ja saamen kielen taito (asetus 1727/95). Tehtävän menestyksellinen hoito edellyttää hyvää saamelaiskulttuurin tuntemusta, sujuvaa kirjallista ja suullista ilmaisua sekä hyviä yhteistyö- ja vuorovaikutustaitoja. Odotamme myös valmiutta itsenäiseen työskentelyyn, hyvää organisointi- ja paineensietokykyä. Ruotsin ja englannin kielen taito (kirjallinen ja suullinen) sekä työkokemus vastaavista tehtävistä katsotaan eduksi.</p>
<p>Palkkaus määräytyy Saamelaiskäräjien palkkausjärjestelmän vaativuustason IV/II mukaan (peruspalkka 2596,52 €/kk). Peruspalkan lisäksi maksetaan työkokemuksen mukaan määräytyvät kokemuslisät sekä saamelaisalueella työskennellessä 24 %:n saamelaisalueen lisä. Virkasuhteessa noudatetaan kuuden kuukauden koeaikaa.</p>
<p>Hakemukset todistuksineen tulee toimittaa Saamelaiskäräjien sihteeristöön 22.3.2019 klo 16.00 mennessä osoitteella info@samediggi.fi Lisätietoja työstä antaa hallintopäällikkö Pia Ruotsala-Kangasniemi puh. 010 839 3106. Saamelaiskäräjien toimintaan voi tutustua nettiosoitteessa www.samediggi.fi</p>
<p>Inarissa 21.2.2018 Saamelaiskäräjät</p>
</body></document>
