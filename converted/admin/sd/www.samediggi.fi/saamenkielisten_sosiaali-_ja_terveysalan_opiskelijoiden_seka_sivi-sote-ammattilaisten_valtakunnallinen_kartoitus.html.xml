<document xml:lang="fin" id="no_id"><header><title>Saamenkielisten sosiaali- ja terveysalan opiskelijoiden sekä sivi-sote-ammattilaisten valtakunnallinen kartoitus - Samediggi</title><genre code="admin"/><author><unknown/></author><year>2019</year><wordcount>198</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/11/27/saamenkielisten-sosiaali-ja-terveysalan-opiskelijoiden-seka-sivi-sote-ammattilaisten-valtakunnallinen-kartoitus/</origFileName><parallel_text xml:lang="sme" location="samegielat_sosiala-_ja_dearvvasvuohtasuorggi_studeanttaid_ja_bargiid_riikkaviidosas_karten.html"/><parallel_text xml:lang="smn" location="samikielalij_sosiaal-_ja_tiervasvuotasyergi_uappei_ja_pargei_valdikodalas_karttim.html"/><parallel_text xml:lang="sms" location="saa_mkiollsaz_sosiaal-_da_tiorvasvuottsue_rj_matt_toottji_da_tuejjlai_va_lddkaaddlaz_kaart_tos.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamenkielisten sosiaali- ja terveysalan opiskelijoiden sekä sivi-sote-ammattilaisten valtakunnallinen kartoitus</p>
<p>Pohjois-Suomen sosiaalialan osaamiskeskuksen saamelaisyksikkö toteuttaa kyselyn yhteistyössä Perhekeskustoimintamalli Lappiin – integroidut monitoimijaiset palvelut perheille -hankkeen kanssa. Tulevien maakunta- ja sote-uudistusten myötä on tärkeää selvittää kattavasti saamenkielisten sivi-sote-alan osaajien ammatti- ja kielitaitoa sekä sijoittumista valtakunnallisesti.</p>
<p>Kysely koskee ensisijaisesti saamenkielisiä sivistys- sekä sosiaali- ja terveysalan ammattilaisia kunnissa, järjestöissä, seurakunnissa sekä tulevaisuuden sote-osaajia oppilaitoksissa. Osallistua voivat kuitenkin kaikki, jotka haluavat tuoda osaamisensa saamen kielten osalta esiin. Selvityksen tuloksia käytetään maakunta- ja sote-valmistelussa kohdentamaan saamenkielisten ammattilaisten kohdentumista. Kysely toteutetaan Webropol-kyselynä ja vastaaminen vie noin 10–15 minuuttia. Tuloksista kerromme vuoden 2019 aikana.</p>
<p>Kyselyyn vastaaminen ei velvoita vastaajaa mihinkään ja vastata voi joko omalla nimellä tai anonyymisti. Henkilötietojen käsittelyssä noudatamme EU:n tietosuoja-asetuksia. Vastauksia käsittelevät Perhekeskustoimintamalli Lappiin -hankkeen kehittäjätyöntekijä, Saamelaiskäräjien sote-sihteeri, Posken saamelaisyksikön suunnittelija sekä Lapin maakunnan saamelaispalvelujen suunnittelija. Vastauksia ja yhteystietoja käytetään vain saamenkielisten sosiaali- ja terveyspalvelujen sekä sivistyspalvelujen suunnitteluun ja kehittämiseen. Vastauksia säilytetään turvallisesti salasanalla suojatulla muistitikulla. Vastaaja voi estää omien vastaustensa käytön jälkikäteen ottamalla yhteyttä Posken saamelaisyksikön suunnittelijaan.</p>
<list><p type="listitem">Saamenkielisten sosiaali- ja terveysalan opiskelijoiden valtakunnallinen opiskelijakartoitus .</p>
<p type="listitem">Saamenkielisten sosiaali- ja terveysalan työntekijöiden valtakunnallinen kartoitus.</p>
</list><p>Pyydämme vastaukset 14.12.2018 mennessä. Kiitämme lämpimästi jo etukäteen vastauksestasi.</p>
<p type="title">Lisätietoja selvityksestä antaa yhteyshenkilö:</p>
<p>Riitta Lehtola riitta.lehtola@poskelappi.fi p. 040 1626 424</p>
</body></document>
