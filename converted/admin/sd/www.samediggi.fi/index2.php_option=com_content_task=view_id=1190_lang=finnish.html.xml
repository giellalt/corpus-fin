<document xml:lang="fin" id="no_id">
  <header>
    <title>Samediggi - Saamelaiskäräjät - Saamelaiskäräjät julistaa haettavaksi markkinointipäällikön viran</title>
    <genre code="admin"/>
    <author>
      <unknown/>
    </author>
    <wordcount>139</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=1190&amp;lang=finnish</origFileName>
    <parallel_text xml:lang="sme" location="index2.php_option=com_content_task=view_id=1190_lang=davvi.html"/>
    <parallel_text xml:lang="smn" location="index2.php_option=com_content_task=view_id=1190_lang=anaras.html"/>
    <parallel_text xml:lang="sms" location="index2.php_option=com_content_task=view_id=1190_lang=nuortta.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Saamelaiskäräjät julistaa haettavaksi markkinointipäällikön viran</p>
    <p>Markkinointipäällikkö huolehtii Saamelaiskulttuurikeskus Sajoksen kokoustilojen markkinoinnista ja myynnistä, tapahtumien järjestämiseen liittyvistä käytännön asioista sekä palveluyksikön esimiestehtävistä. Lisäksi hän toimii esittelijänä toimialaansa kuuluvissa tehtävissä Saamelaiskäräjien toimielimissä.</p>
    <p>Säädösperusteisena kelpoisuusvaatimuksena on viran edellyttämä koulutus ja saamen kielen taito (asetus 1727/95). Tehtävän menestyksellistä hoitamista edesauttaa soveltuva korkeakoulututkinto, markkinointialan ja saamelaiskulttuurin hyvä tuntemus sekä hyvä englannin kielen taito. Tehtävän hoitamisessa tarvitaan yhteistyö- ja verkostoitumistaitoja, markkinointihenkisyyttä, organisointi- ja johtamiskykyä sekä paineenhallintaa.</p>
    <p>Palkkaus määräytyy saamelaiskäräjien palkkausjärjestelmän vaativuustason IV/I mukaan (peruspalkka 2 686,76 euroa/kk).  Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Viran täyttämisessä noudatetaan kuuden kuukauden koeaikaa. Hakemukset liitteineen tulee toimittaa saamelaiskäräjien sihteeristöön 27.2.2016 klo 16.00 mennessä osoitteella Sajos, 99870 Inari.  Hakemuksia ei palauteta. Lisätietoja työstä antaa hallintopäällikkö Pia Ruotsala puh. 010 839 3106.  Sajoksen ja Saamelaiskäräjien toimintaan voi tutustua nettiosoitteissa</p>
    <p xml:lang="sms">www.sajos.fi</p>
    <p xml:lang="smj">ja</p>
    <p xml:lang="sme">www.samediggi.fi</p>
    <p>Inarissa 27.1.2016</p>
    <p>Saamelaiskäräjät</p>
  </body>
</document>
