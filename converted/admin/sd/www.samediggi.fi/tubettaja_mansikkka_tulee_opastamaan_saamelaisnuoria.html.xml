<document xml:lang="fin" id="no_id"><header><title>Tubettaja Mansikkka tulee opastamaan saamelaisnuoria - Samediggi</title><genre code="admin"/><author><unknown/></author><year>2018</year><wordcount>173</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/01/28/tubettaja-mansikkka-tulee-opastamaan-saamelaisnuoria/</origFileName><parallel_text xml:lang="sme" location="tubbejeaddji_mansikkka_boahta_oahpistit_samenuoraid.html"/><parallel_text xml:lang="smn" location="tubetteijee_mansikkka_puata_skovlid_saminuoraid.html"/><parallel_text xml:lang="sms" location="tube_tteei_mansikkka_puatt_skooulted_saa_mnuorid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Tubettaja Mansikkka tulee opastamaan saamelaisnuoria</p>
<p>Tubettaja Mansikkka tulee kouluttamaan saamelaisnuoria Inariin ja osallistuu myös huhtikuun 12. päivänä Vuotsossa järjestettävään Saamelaisnuorten taidetapahtumaan. Taidetapahtuman tubetusteemaan liittyvä koulutus järjestetään torstaina 15. 2. klo 13.00 – 14.00 Sajoksen auditoriassa. Tilaisuus on avoin kaikille kiinnostuneille.</p>
<p>Mansikkka kertoo urastaan ja kannustaa nuoria toteuttamaan itseään rohkeasti ja avoimesti. Esityksen jälkeen hän vastaa yleisön kysymyksiin.</p>
<p>Tapahtuma striimataan ja tallennetaan koulutuskäyttöä varten. Striimiä voi seurata osoitteessa: http://sogku.fi/live . Striimin ajaksi palveluun avataan myös chatti, jonka kautta voi esityksen aikana esittää kysymyksiä Mansikkkalle.</p>
<p>Ilmoittautuminen koulutukseen tästä.</p>
<p>Mansikkka (Maiju Voutilainen) toimii Saamelaisnuorten taidetapahtuman tubettamisen suojelijana sekä kilpailun videoiden tuomarina. Mansikkka on yksi tämän hetken suosituimmista tubettajista Suomessa. Hän on tyylikäs lifestyle-vaikuttaja, joka rakastaa taidetta ja muotia ja inspiroituu erilaisista tyylikokeiluista. Maiju antaa oman äänensä kuulua. Tämän myötä hän onkin saanut useita tunnustuksia käsitellessään rohkeasti myös vaikeampia aiheita. Asiapitoisten puheenvuorojen lisäksi Maiju osaa myös viihdyttää omalla lämminhenkisellä otteellaan.</p>
<p>Tapahtumassa annetaan myös lisätietoja Saamelaisnuorten taidetapahtuman tubetusteemaan liittyen.</p>
<p>Koulutustapahtuman toteutuksesta vastaa Saamelaisalueen koulutuskeskuksen Arktista pedagogiikkaa -hanke yhteistyössä Saamelaiskäräjien kanssa. Lisätietoja koulutustapahtumasta: kalle.sulkamo(at)sogsakk.fi .</p>
<p>Lisätietoja Saamelaisnuorten taidetapahtumasta 2018.</p>
</body></document>
