<document xml:lang="fin" id="no_id"><header><title>Saamelaisten parlamentaarinen neuvosto vetoaa pääministeri Mariniin saamelaisten itsemääräämisoikeuden puolesta - Samediggi</title><genre code="admin"/><author><unknown/></author><year>2023</year><wordcount>171</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/03/23/saamelaisten-parlamentaarinen-neuvosto-vetoaa-paaministeri-mariniin-saamelaisten-itsemaaraamisoikeuden-puolesta/</origFileName><parallel_text xml:lang="eng" location="the_sami_parliamentary_council_appeals_to_prime_minister_marin_to_ensure_the_right_of_the_sami_to_self-determination.html"/><parallel_text xml:lang="sme" location="sami_parlamentaralas_raddi_doarjala_oaiveministtar_marinii_samiid_iesmearridanvuoigatvuoda_beales.html"/><parallel_text xml:lang="smn" location="saami_parlamentaarlas_raadi_oovdanpuahta_aannum_uaiviminister_marinan_sammilij_jiesmeridemvuoigadvuoda_peeleest.html"/><parallel_text xml:lang="sms" location="saa_m_parlamentaarlaz_suavtos_nuajjaatt_va_lddminister_marin_pealla_sa_mmlai_jioccmie_rreemvuoiggadvuod_pea_lest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaisten parlamentaarinen neuvosto vetoaa pääministeri Mariniin saamelaisten itsemääräämisoikeuden puolesta</p>
<p>Saamelaisten parlamentaarinen neuvosto (SPN) vetoaa, että pääministeri Sanna Marin edistäisi saamelaisten itsemääräämisoikeuksien toteutumista ja alkuperäisoikeuksien ymmärrystä yhdessä Suomen, Ruotsin ja Norjan valtiojohtojen kanssa. Vetoomus luovutettiin Marinille torstaiaamuna Brysselissä hänen vieraillessaan Barentsin alueen alkuperäiskansojen huippukokouksessa . SPN pyytää myös muistamaan Venäjän saamelaisia sodan jatkuessa.</p>
<p>Neuvosto nostaa esille viimeaikaisia esimerkkejä haasteista saamelaisten itsemääräämisoikeuden toteutumisesta eri maissa, esimerkiksi Suomessa saamelaiskäräjälain uudistuksen yhteydessä. Neuvosto pyytää, että valtiot varmistaisivat ymmärryksen saamelaisille taatuista alkuperäiskansaoikeuksista kaikilla päätöksenteon tasoilla: paikallisesti, kansallisesti ja Euroopan unionissa. Lisäksi neuvosto esittää huolensa Venäjän saamelaisten vaikeasta tilanteesta Venäjän hyökkäyssodan jatkuessa ja pyytää, ettei heidän ahdinkoaan unohdettaisi.</p>
<p>Vetoomuksen ovat allekirjoittaneet saamelaiskäräjien puheenjohtajat Tuomas Aslak Juuso, Silje Karine Muotka ja Håkan Jonsson, joka toimii myös SPN:n puheenjohtajana. Puheenjohtajat Jonsson ja Muotka luovuttivat vetoomuksen Marinille yhdessä Suomen Saamelaiskäräjien I varapuheenjohtaja Anni Koiviston kanssa.</p>
<p>Lue Saamelaisten parlamentaarisen neuvoston vetoomus englanniksi täältä .</p>
<p><em type="italic">Lisätietoja: </em>Tuomas Aslak Juuso Puheenjohtaja 040 687 3394 tuomas.juuso(at)samediggi.fi </p>
<p>Anni Koivisto I varapuheenjohtaja 040 415 5969 anni.koivisto(at)samediggi.fi</p>
<p>Inka Saara Arttijeff Kansainvälisten asioiden sihteeri 050 574 7629 inka-saara.arttijeff(at)samediggi.fi</p>
</body></document>
