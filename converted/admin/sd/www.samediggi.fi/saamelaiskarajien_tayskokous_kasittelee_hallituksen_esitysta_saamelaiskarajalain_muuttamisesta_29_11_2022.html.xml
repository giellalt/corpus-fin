<document xml:lang="fin" id="no_id"><header><title>Saamelaiskäräjien täyskokous käsittelee hallituksen esitystä saamelaiskäräjälain muuttamisesta 29.11.2022 - Samediggi</title><genre code="admin"/><author><unknown/></author><year>2022</year><wordcount>138</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/11/18/saamelaiskarajien-tayskokous-kasittelee-hallituksen-esitysta-saamelaiskarajalain-muuttamisesta-29-11-2022/</origFileName><parallel_text xml:lang="sme" location="samedikki_coahkkin_giedahalla_raddehusa_evttohusa_samediggelaga_nuppastusain_29_11_2022.html"/><parallel_text xml:lang="smn" location="samitige_olescuakkim_kiedavus_haldattas_iavtuttas_samitiggelaava_nubasmitmist_29_11_2022.html"/><parallel_text xml:lang="sms" location="saa_mtee_gg_tiuddsaabbar_kiott_taall_halltoozz_e_tkkoozz_saa_mte_gglaa_jj_mu_ttmest_29_11_2022.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjien täyskokous käsittelee hallituksen esitystä saamelaiskäräjälain muuttamisesta 29.11.2022</p>
<p><em type="italic">Saamelaiskäräjien kokous 6/2022 järjestetään tiistaina 29.11.2022 klo 9-17 Sajoksessa Inarissa. Esityslistalla on hallituksen esitys saamelaiskäräjistä annetun lain ja rikoslain 40 luvun 11 §:n muuttamisesta. </em></p>
<p>Suomen hallitus antoi eduskunnalle esityksen saamelaiskäräjälain muuttamisesta 17.11.2022 . Saamelaiskäräjien täyskokous tekee päätöksen Saamelaiskäräjien virallisesta kannasta lakiesitykseen. Lakiin hallituksen esityksessä ehdotetut muutokset edellyttävät Saamelaiskäräjien hyväksyntää.</p>
<p>Kokous järjestetään hybridikokouksena, eli Saamelaiskäräjien jäsenet voivat osallistua kokoukseen joko paikan päällä Sajoksessa tai etänä. Yleisö voi seurata kokousta Zoom-webinaarin kautta. Saamelaiskäräjien kokoukset tulkataan pohjoissaameksi, inarinsaameksi, koltansaameksi ja suomeksi. Kokouksen linkki julkaistaan Saamelaiskäräjien verkkosivuilla ennen kokousta.</p>
<p>Esityslista liitteineen löytyy Saamelaiskäräjien dokumenttipankista .</p>
<p type="title">Tutustu aiheeseen</p>
<list><p type="listitem">Saamelaiskäräjälain muutos | Saamelaiskäräjät</p>
<p type="listitem">Oikeusministeriön hankesivu Saamelaiskäräjälain muuttamisesta</p>
<p type="listitem">Saamelaiskäräjien tiedote 17.11.2022: Saamelaiskäräjälaki etenee eduskuntaan – Saamelaiskäräjät käsittelee asian mahdollisimman pian</p>
<p type="listitem">Oikeusministeriön tiedote 17.11.2022: Saamelaisten itsemääräämisoikeus ja itsehallinto vahvistuvat</p>
</list><p type="title">Lisätietoja:</p>
<p>Tuomas Aslak Juuso Puheenjohtaja 040 687 3394 tuomas.juuso@samediggi.fi</p>
</body></document>
