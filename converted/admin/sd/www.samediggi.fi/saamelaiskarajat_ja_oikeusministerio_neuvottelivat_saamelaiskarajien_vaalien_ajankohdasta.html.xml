<document xml:lang="fin" id="no_id"><header><title>Saamelaiskäräjät ja oikeusministeriö neuvottelivat saamelaiskäräjien vaalien ajankohdasta - Samediggi</title><genre code="admin"/><author><unknown/></author><year>2019</year><wordcount>141</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/06/05/saamelaiskarajat-ja-oikeusministerio-neuvottelivat-saamelaiskarajien-vaalien-ajankohdasta/</origFileName><parallel_text xml:lang="sme" location="samediggi_ja_vuoigatvuodaministeriija_raddadalle_samediggevalggaid_aigetavvalis.html"/><parallel_text xml:lang="smn" location="samitigge_ja_riehtiministerio_radadallii_samitige_vaaljai_aigimuddoost.html"/><parallel_text xml:lang="sms" location="saa_mte_gg_da_vuoiggadvuottministeria_sagsto_lle_saa_mtee_gg_vaali_ai_ggpoodd_pirr.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ja oikeusministeriö neuvottelivat saamelaiskäräjien vaalien ajankohdasta</p>
<p>Saamelaiskäräjät ja oikeusministeriö kävivät saamelaiskäräjälain 9 §:n mukaisen neuvottelun 5.6.2019 saamelaiskäräjien vaalien ajankohdasta. Oikeusministeriö selvittää pikaisesti saamelaiskäräjävaalien ajankohtaan liittyvää kysymystä Rinteen hallitusohjelmakirjauksen mukaisesti.</p>
<p>Tavoitteena olisi antaa hallituksen esitys, jolla muutettaisiin saamelaiskäräjälakia. Lakia muutettaisiin siten, että nykyisen Saamelaiskäräjien toimikautta jatkettaisiin ja vaaleja siirrettäisiin. Esityksen taustalla on YK:n ihmisoikeuskomitean helmikuussa 2019 antamat kaksi ratkaisua, joiden mukaan Suomen tulee arvioida uudelleen saamelaiskäräjistä annetun lain 3 § varmistaakseen, että edellytykset äänioikeudelle Saamelaiskäräjien vaaleissa määritellään ja niitä sovelletaan kunnioittaen saamelaisten oikeutta käyttää sisäistä itsemääräämisoikeuttaan kansalais- ja poliittisia oikeuksia koskevan yleissopimuksen 25 ja 27 artiklan mukaisesti.</p>
<p><span type="quote">”Saamelaiskäräjien vaalien ajankohdan siirtäminen on erittäin monisyinen asia. Saamelaiskäräjät pitää tärkeänä, että asia selvitetään mahdollisimman nopeasti”</span>, toteaa II varapuheenjohtaja Tuomas Aslak Juuso.</p>
<p>Saamelaiskäräjien kokous käsittelee vaalien ajankohta -asiaa seuraavassa kokouksessaan 18.6.2019 . </p>
<p type="title">Lisätietoja:</p>
<p>Saamelaiskäräjien II varapuheenjohtaja Tuomas Aslak Juuso puh. 040 1871 331, tuomas.juuso(at)samediggi.fi</p>
</body></document>
