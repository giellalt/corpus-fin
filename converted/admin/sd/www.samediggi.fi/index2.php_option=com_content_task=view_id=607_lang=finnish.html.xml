<document xml:lang="fin" id="no_id"><header><title>Samediggi - Saamelaiskäräjät - Niila Rahko (2011)</title><genre code="admin"/><author><unknown/></author><wordcount>153</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=607&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=607_lang=davvi.html"/><parallel_text xml:lang="smn" location="index2.php_option=com_content_task=view_id=607_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Niila Rahko (2011)</p>
<p>Synnyin 5.11.1990 Rovaniemellä. Olen syntymästäni asti asunut saamelaisalueen ulkopuolella. Kotonamme on kuitenkin aina puhuttu ´kotikielenä´ pohjoissaamea, joten olen osannut kielen niin pitkään kuin vain muistan. Lisäksi olen saanut saamen kielen opetusta peruskoulussa. Muistan aina kuinka se oli hieman outoa kun oma äiti opetti ja antoi kotiläksyjä.</p>
<p>Minulle saamelaisuus merkitsee paljon. Pidän gáktia mieluummin kuin tummaa pukua, sillä gákti on mukavampi, komeampi ja ennen kaikkea se kertoo mistä sukuni tulee ja mitä olen. Olen myös mieltänyt itseni enemmän saamelaiseksi kuin suomalaiseksi. Saamelaisuus on aina ollut hyvin vahvana perheemme arjessa vaikka saamea on voinut puhua vain kotona, serkkujen kanssa ja áhkulassa.</p>
<p>Pyrin opiskelemaan Oulun lääketieteelliseen, sillä lääkärin ammatti on ollut haaveeni yläasteelta asti. Toivon myös, että voisin tulevaisuudessa yhdistää saamen kielen myös työhöni. Olen iloinen, että osaan saamen kielen ja voin käyttää sitä vapaasti aina kun haluan. Tahtoisin saada tämän saman tunteen ja vapauden myös jälkipolville, asuivat he saamelaisalueella tai sen ulkopuolella.</p>
</body></document>
