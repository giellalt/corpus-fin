<document xml:lang="fin" id="no_id"><header><title>Saamelaiskäräjät ilmoittaa haettavaksi kielipesäohjaajan viran - Samediggi</title><genre code="admin"/><author><unknown/></author><year>2023</year><wordcount>142</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/04/13/saamelaiskarajat-ilmoittaa-haettavaksi-kielipesaohjaajan-viran/</origFileName><parallel_text xml:lang="sme" location="samediggi_almmuha_ohcan_lahkai_giellabeassejodiheaddji_virggi.html"/><parallel_text xml:lang="smn" location="samitigge_almoot_uuccamnaal_kielapiervalstivrejeijee_virge.html"/><parallel_text xml:lang="sms" location="saa_mte_gg_i_lmmat_ooccamnalla_kiollpie_ssvua_pstee_j_vee_rj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi kielipesäohjaajan viran</p>
<p>Työ alkaa 1.7.2023 tai sopimuksen mukaan. Kielipesäohjaajan tehtävät on lueteltu Saamelaiskäräjien työjärjestyksen pykälässä 35 a. Tehtäviin kuuluu mm. saamelaisten kielipesätoiminnan ohjaaminen, koordinointi ja kehittäminen sekä kielipesien valtionavustuksen hallinnointiin liittyvät tehtävät.</p>
<p>Säädösperusteisena kelpoisuusvaatimuksena on tehtävään soveltuva koulutus ja saamen kielen taito (asetus 1727/95). Työn menestyksellinen hoitaminen edellyttää kokonaisvaltaista pedagogista näkemystä saamelaisesta varhaiskasvatuksesta, kielen elvytysmenetelmien tuntemusta, perehtyneisyyttä saamelaiskulttuuriin sekä valtionavustuksen hallinnointiin liittyviin tehtäviin. Tehtävään valittavalta toivotaan lastentarhanopettajan kelpoisuutta, hyviä neuvottelu- ja viestintätaitoja sekä hyvää paineensietokykyä.</p>
<p>Palkkaus määräytyy saamelaiskäräjien palkkausjärjestelmän vaativuustason IV/II mukaan (peruspalkka 2760,63 e/kk). Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Tehtävässä noudatetaan kuuden kuukauden koeaikaa.</p>
<p>Vapaamuotoinen hakemuskirje ja ansioluettelo liitteineen tulee toimittaa Saamelaiskäräjien sihteeristöön 14.5.2023 mennessä <em type="italic">tällä hakulomakkeella (linkki avautuu uuteen ikkunaan) </em>. </p>
<p>Lisätietoja työstä antaa kieliturvasihteeri Anne Kirste Aikio, puh. 010 8393124. Saamelaiskäräjien toimintaan voi tutustua nettiosoitteessa www.samediggi.fi.</p>
<p>Inarissa 14.4.2023 Saamelaiskäräjät</p>
</body></document>
