<document xml:lang="fin" id="no_id"><header><title>Samediggi - Saamelaiskäräjät - Taidetapahtuma oli saamelaisnuorten ja opettajien taidonnäyte</title><genre code="admin"/><author><unknown/></author><wordcount>441</wordcount><conversion_status type="standard"/><availability><free/></availability><origFileName>http://www.samediggi.fi/index2.php?option=com_content&amp;task=view&amp;id=1044&amp;lang=finnish</origFileName><parallel_text xml:lang="sme" location="index2.php_option=com_content_task=view_id=1044_lang=davvi.html"/><parallel_text xml:lang="smn" location="index2.php_option=com_content_task=view_id=1044_lang=anaras.html"/><parallel_text xml:lang="sms" location="index2.php_option=com_content_task=view_id=1044_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Taidetapahtuma oli saamelaisnuorten ja opettajien taidonnäyte</p>
<p>Utsjoella maaliskuun 25.-26. päivinä järjestetty Saamelaisnuorten taidetapahtuma oli jälleen saamelaisnuorten ja -opettajien värikäs taidonnäyte. Tapahtuman pääteemana ollut musiikki soi Utsjokisuun koulun salissa joikuna, lauluna ja räppinä, joita säestivät useat nuorten omat bändit. Saamelaiskäräjät kiittää kaikkia taidetapahtuman järjestämiseen eri tavoin osallistuneita onnistuneesta tapahtumasta!</p>
<p>Saamelaisnuorten edustajiksi valtakunnalliseen SOUNDS-tapahtumaan Porvooseen valittiin utsjokelainen <em type="bold">Villat </em>-ryhmä ja ivalolainen <em type="bold">Čagaldahttit </em>-ryhmä. Villat-ryhmä lähtee valtakunnalliseen tapahtumaan esityksellään <em type="bold">Dan man oainnát, </em>jonka ohjaajana toimii Niilo </p>
<p>Rasmus. Ivalon alakoulun ryhmä Čagaldahttit lähtee Porvooseen esityksellään</p>
<p><em type="italic">Čagaldahttin, </em></p>
<p>jonka ohjaajina toimivat Maarit Niittyvuopio, Laura Niittyvuopio ja Hannu Huumonen.</p>
<p>Taidetapahtuma kokosi Utsjokisuun koulun salin ääriään myöten täyteen torstaina 26.3. Paikalla oli saamelaisnuoria opettajineen, huoltajineen ja yleisöineen reilut 400 henkeä. Osallistujia tuli yhteensä yli 15 eri koululta saamelaisalueelta ja sen ulkopuolelta. Saamelaisten kotiseutualueelta osallistujia tuli lähes jokaisesta koulusta. Saamelaisalueen ulkopuolelta osallistujia oli Helsingistä ja Rovaniemeltä.</p>
<p>Noin puolet taidetapahtumaan osallistuneista nuorista osallistui taidetapahtumatyöpajoihin ja avajaistilaisuuteen, jotka järjestettiin jo keskiviikkona 25.3. Työpajojen pääteemana oli vuoden 2016 tapahtumaa ennakoiva teatteri. Varjoteatterityöpajaa ohjasi kielipesäohjaaja ja muusikko Heli Aikio ja muita teatterityöpajoja elokuvaohjaaja Pauliina Feodoroff, muusikko-näyttelijä Sverre Porsanger, näyttelijä-toimittaja Heli Huovinen ja lasten TV-ohjelma Unna Junnásta tunnettu näyttelijä Irene Länsman. Osa nuorista sai opastusta sarjakuvatyöhön kuvataiteilija Sunna Kitin johdolla. Osa nuorista sai oppitunnin saamenkielisen räpmusiikin saloihin muusikko Ailu Vallen opastamana.</p>
<p>Saamelaisnuorten taidetapahtuma elää jo viidettä vuosikymmentään ja siitä on vuosikymmenten myötä muodostunut tärkeä areena monille nuorille taiteen harrastajille. Vuosittain toistuva taidetapahtuma antaa tärkeitä esiintymiskokemuksia ja mikä tärkeintä, omakielisen yleisön. Saamelaisnuorten taidetapahtuman kielinä Utsjoella toimivat kaikki kolme Suomessa puhuttua saamen kieltä. Tapahtuman juontajina toimivat koltansaamenkielinen Anna-Katariina Feodoroff, inarinsaamenkielinen Martta Alajärvi ja pohjoissaamenkielinen Tuomo Laiti.</p>
<p>Tapahtuman tuomareina toimivat koltansaamenkielinen Anna Lumisalmi, inarinsaamenkielinen Heli Aikio ja pohjoissaamenkielinen Ailu Valle. Yksi taidetapahtuman periaatteista on, että sen kaikki esitykset ovat saamenkielisiä.</p>
<p>Saamelaisnuorten taidetapahtuman järjesti saamelaiskäräjät yhteistyössä Utsjokisuun koulun kanssa. Tapahtumaa rahoittaa opetus- ja kulttuuriministeriö. Saamelaisnuorten taidetapahtuma on osa valtakunnallista Nuori kulttuuri -tapahtumaa. Tapahtuman tekniikasta vastasi Tuupa Records Jussi Isokosken johdolla.</p>
<p type="title">Taidetapahtumassa stipendein palkittiin seuraavat ryhmät:</p>
<p><em type="italic">Gáktenieiddat </em>: Mánu luohti  </p>
<p>Karigasniemen koulu 6-9-vuotiaat, ohjaaja Kaaren Kitti</p>
<p><em type="italic">Hearvaduottar </em>: Máttuid árbi  </p>
<p>Hetan koulu 10-15-vuotiaat, ohjaajat Inga-Máret Gaup-Juuso ja Anne-Maria Kukkonen</p>
<p><em type="italic">Janita &amp; band </em>: Iežas geaidnu  </p>
<p>Ivalon yläaste, 10-15-vuotiaat, ohjaaja Katri Kittilä</p>
<p><em type="italic">SKT </em>: Jåågar lij jie´lli, One of Us, Duna Duna  </p>
<p>Sevettijärven koulu, 10-15-vuotiaat, ohjaaja Erkka Antila ja Seija Sivertsen</p>
<p><em type="italic">Giehtaruohttasa mánát </em>: Buot jagiáiggit  </p>
<p>Karesuvannon koulu, 10-15-vuotiaat, ohjaajat Ulla Magga ja Taina Syväjärvi</p>
<p><em type="italic">Puállâm váimu </em>: Ääših maid monâttáim tuulân  </p>
<p>Ivalon lukio, 16-20-vuotiaat, ohjaaja Petra Kuuva</p>
<p><em type="italic">Villat </em>: Dan man oainnát </p>
<p>Utsjokisuun koulu, 16-20- vuotiaat, ohjaaja Niilo Rasmus</p>
<p><em type="italic">Čagaldahttit </em>: Čagaldahttin </p>
<p>Ivalon alakoulu, 10-15- vuotiaat, ohjaajat Maarit Niittyvuopio, Laura Niittyvuopio ja Hannu Huumonen</p>
<p>Katso tästä</p>
<p><em type="bold">TAIDETAPAHTUMAKUVIA </em></p>
<p>, kuvat Terhi Tuovinen.</p>
<p>Vuoden 2016 Saamelaisnuorten taidetapahtuma järjestetään Inarin Sajoksessa teemanaan teatteri.</p>
</body></document>