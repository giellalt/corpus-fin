<document xml:lang="fin" id="no_id"><header><title>Samediggi - Saamelaiskäräjät - Hildá elää musiikille</title><genre code="admin"/><author><unknown/></author><wordcount>248</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1089&amp;lang=finnish</origFileName><parallel_text xml:lang="sme" location="index2.php_option=com_content_task=view_id=1089_lang=davvi.html"/><parallel_text xml:lang="smn" location="index2.php_option=com_content_task=view_id=1089_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Hildá elää musiikille</p>
<p>Hildá Länsman on utsjokinen nuori nainen, joka nousi ihmisten tietoisuuteen erityisesti Uuden Musiikin Kilpailun kautta keväällä 2015. Kilpailun voittaja edusti Suomea Euroviisuissa ja Solju saavutti UMK:ssa neljännen sijan. Hildá osallistui kilpailuun tunnetun saamelaisartistin äitinsä Ulla Pirttijärvi-Länsmanin kanssa. Kaksikon kilpailukappaleen nimi oli Hold Your Colours ja siinä kuului myös joikua. Hildá kuvailee kokemusta tohinantäyteiseksi ja hienoksi.</p>
<p>Hildá on ollut musiikin kanssa tekemisissä pienestä asti ja kasvanut joikuperinteeseen. Joiku on Hildálle tärkeä kanava tunteiden, ympäristön ja oman taustan kuvaamiseen. Ensimmäisen joikunsa hän teki 3-vuotiaana ja peruskouluaikoina erityisesti musiikinopettaja Niilo Rasmus innosti musiikin pariin. Nyt Hildá opiskelee Sámi Allaskuvlassa (saamelaisessa korkeakoulussa) Norjan Kautokeinossa luokanopettajaksi. Hän käy myös samaan aikaan Utsjoella vuoden kestävän Saamelaismusiikin aikuiskoulutus –linjan 2015-2016. -Pakko pärjätä, vastaa Hildá, kun hän miettii, kuinka ehtiä harrastusten lisäksi käydä kahta koulua. Hildá haluaa perehtyä enemmän musiikkiin ja alkaa tulevaisuudessa musiikinopettajaksi.</p>
<p>Hildá on Soljun lisäksi mukana inarilaisessa Out Of The Woods –yhtyeessä. Out Of The Woods tekee rock ja blues –vaikutteista musiikkia, kun taas Solju on poppia. Solju on tekemässä levyä ja kappaleet ovat enimmäkseen saameksi. Ideat lauluihin ja joikuihin kumpuavat Hildálla vaikka minkälaisissa tilanteissa, kuten vaikkapa luonnossa kulkiessa, autolla ajaessa tai kirjaa lukiessa. Hildá on vasta aloittelemassa muusikon uraansa ja on avoin eri mahdollisuuksille. Joka tapauksessa hän haluaa tehdä tulevaisuudessa levyjä, ja tuoda saamelaismusiikkia näkyviin laajemmalle maailmaan.</p>
<p>Hi  ldá Out O  f Woodsin kanssa keikalla Inarissa.</p>
<p>Linkkejä:</p>
<p xml:lang="nno">https://www.facebook.com/soljuofficial</p>
<p xml:lang="nno">https://www.youtube.com/watch?v=6G-ihjOuICs (Solju: Hold Your Colours)</p>
<p xml:lang="eng">https://www.facebook.com/officialoutofthewoods</p>
<p xml:lang="nno">https://www.youtube.com/watch?v=vySFefC2SpE (Hilda ja Out Of The Woods LIVE)</p>
<p>http://yle.fi/uutiset/taimen_vihastuu_saameksi_musiikkivideolla/6630557</p>
<p>Teksti ja kuvat: Milla Elmiina Pulska</p>
</body></document>