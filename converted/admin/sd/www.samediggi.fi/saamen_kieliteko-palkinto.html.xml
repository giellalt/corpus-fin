<document xml:lang="fin" id="no_id"><header><title>Saamen kieliteko-palkinto - Samediggi</title><genre code="admin"/><author><unknown/></author><year>2020</year><wordcount>305</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/toiminta/saamen-kieli/saamen-kieliteko-palkinto/</origFileName><parallel_text xml:lang="sme" location="sami_gielladahku_-balkkasupmi.html"/><parallel_text xml:lang="smn" location="saami_kielataho-palhasume.html"/><parallel_text xml:lang="sms" location="saa_m_kiolltuajj-cistt.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamen kieliteko-palkinto</p>
<p>Saamen kieliteko -palkinnon tarkoitus on antaa tunnustusta saamenkielisten palvelujen ja saamen kielen aseman edistämiseksi tehdystä ansiokkaasta työstä Suomessa. Saamen kielellä tarkoitetaan pohjois-, inarin- ja koltansaamea. Palkinnon tarkoitus on kannustaa palkinnon saajaa parantamaan entisestään saamen kielen eteen tehtyä työtä ja kannustaa kaikkia viranomaisia parantamaan saamenkielen asemaa. Palkinnon saajaa voivat ehdottaa saamen kielineuvoston jäsenet ja varajäsenet kielineuvoston kokouksessa. Palkinto myönnetään kerran vaalikaudessa saamen kielineuvoston päättämänä ajankohtana. Saamen kieliteko- palkinnon myöntää saamen kielineuvosto.</p>
<p>Palkinto myönnetään ensisijaisesti viranomaisille ja yhteisöille ja vain erityisperusteluin yksityishenkilöille. Saamen kieliteko palkinto on taidepalkinto, jonka tulee kuvastaa saamen kielen ja kulttuurin rikkautta ja moninaisuutta. Palkinto vaihtuu joka neljäs vuosi (vaalikausittain) ja sen tekemisestä vastaa Sámi Duodji ry:n valitsema saamelaistaitelija tai -käsityöntekijä.</p>
<p><em type="italic">Saamen kieliteko-palkinnon säännöt </em></p>
<p type="title">Palkinnon saaneet:</p>
<p><em type="italic">2019 </em></p>
<p>Saamelaiskäräjien saamen kielineuvosto myönsi Saamen kieliteko -palkinnon Pasilan peruskoululle ja sen kaksikieliselle pohjoissaame-suomi-luokalle. Saamelaiskäräjien kielineuvosto perustelee päätöstään mm. sillä, että Pasilan peruskoulun toimintatapa antaa toivoa ja luo mahdollisuuksia sille, että kaupungissa voi käyttää saamen kieltä, elää saamelaisena ja oppia kulttuuria.</p>
<p>Saamen kieliteko -palkinto on käsityö, minkä tekijän valitsee Sámi Duodji ry. Palkinto on puusta tehty astia sarvikoristein (pohjoissaameksi gárri) ja sen valmistaja on käsityöntekijä Ilmari Tapiola, Utsjoelta.</p>
<p><em type="italic">2015 </em></p>
<p>Saamen kieliteko -palkinto on käsityö, minkä tekijän valitsee Sámi Duodji ry. Kieliteko-palkinto on, pystykangaspuilla valmistettu perinteinen kolttaraanu, jonka on valmistanut kolttasaamelainen Aune Mettäpuro Sevettijärveltä.</p>
<p><em type="italic">2013 </em></p>
<p>Saamen kieliteko -palkinto on saamen käsityö (duodji), jonka valmistajan on valinnut Sámi Duodji ry. Palkintona oli kaksi Outi Pieskin maalamaa taulua.</p>
<p><em type="italic">2011 </em></p>
<p>Saamen kieliteko –palkinto saamen käsityö (duodji), jonka valmistajan on valinnut Sámi Duodji ry. Palkinto oli juurista tehdyt astiat: juurikori (koltansaameksi <em type="italic">vuä´ddču´ </em><em type="italic">ǩǩ </em>), leipävati (koltansaameksi <em type="italic">lei´bbtiskk </em>) ja sokerikko (koltansaameksi <em type="italic">säähharne´cc </em>), ja niiden valmistaja on käsityöntekijä <em type="italic">Matleena Fofonoff </em>Nitsijärveltä, Inarista. </p>
<p><em type="italic">2010 </em></p>
<p>Saamen kieliteko –palkinto saamen käsityö (duodji), jonka valmistajan on valinnut Sámi Duodji ry. Palkintona oli koivunpahkasta tehty astia ja sen oli valmistanut käsityöntekijä ja lehtori Ilmari Laiti Inarista.</p>
</body></document>
