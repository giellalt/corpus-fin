<document xml:lang="fin" id="no_id"><header><title>Anna Lumikivi aloitti taidetapahtumatyöntekijänä - Samediggi</title><genre code="admin"/><author><unknown/></author><year>2020</year><wordcount>140</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/02/26/anna-lumikivi-aloitti-taidetapahtumatyontekijana/</origFileName><parallel_text xml:lang="sme" location="anna_lumikivi_alggahii_daiddadahpahusbargin.html"/><parallel_text xml:lang="smn" location="anna_lumikivi_aalgij_taaidatabahtuspargen.html"/><parallel_text xml:lang="sms" location="anna_lumikivi_alttii_cea_ppvuodpeei_vi_tuajjli_zzen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Anna Lumikivi aloitti taidetapahtumatyöntekijänä</p>
<p>Saamelaisnuorten taidetapahtuman järjestelyt lähtevät nyt toden teolla käyntiin. Koltansaamenkielinen muusikko Anna Lumikivi on aloittanut Saamelaisnuorten taidetapahtuman työntekijänä. Taidetapahtuma järjestetään Inarissa Sajoksessa huhtikuun 10.-11. päivinä, teemoina teatteri ja kertomisen monet muodot.</p>
<p>Tapahtumassa valitaan saamelaisnuorten edustajat valtakunnalliseen Jyväskylässä toukokuussa järjestettävään Teatris-tapahtumaan. Lisäksi palkitaan parhaat kertomisen taitajat. Kertomisen muotoja voivat olla erilaiset sanataiteen muodot sekä joiku/luohti, livđe ja leuʹdd.</p>
<p>Taidetapahtuma on Annalle ennestään tuttu. – Olen osallistunut kilpailuun lapsena ja sen jälkeen ollut pari kertaa tuomarina ja kerran juontajana, kertoo Anna. – On hauskaa päästä järjestämään Saamelaisnuorten taidetapahtumaa, jolla on pitkät perinteet ja suuri vaikutus saamelaisalueen lapsiin ja nuoriin – niin kuin sillä on ollut minuunkin.</p>
<p>Tapahtumaan ilmoittautuminen alkaa pian Webropolissa. Seuraa Saamelaiskäräjien verkkosivuja, tapahtuman omaa Facebook-sivustoa ja osallistu!</p>
<p>Valtakunnallisen Teatris-tapahtuman säännöt löydät täältä:</p>
<p>https://nuorikulttuuri.fi/wp-content/uploads/sites/111/2018/12/saannot-teatris-2019.pdf</p>
<p><em type="italic">Yhteystiedot </em></p>
<p>anna.lumikivi(at)samediggi.fi</p>
<p>puh. 010 8393 174 ja 040 684 1957</p>
<p>Facebook: @saamelaisnuortentaidetapahtuma</p>
<p>Instagram: @samenuoraid_daiddadahpahus</p>
</body></document>
