<document xml:lang="fin" id="no_id">
  <header>
    <title>Samediggi - Saamelaiskäräjät - Ijahis idjan lasten- ja nuortenpäivään ilmoittautunut lähes 250 lasta ja nuorta</title>
    <genre code="admin"/>
    <author>
      <unknown/>
    </author>
    <wordcount>172</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="albbas@gmail.com"/>
    <multilingual>
      <language xml:lang="fin"/>
    </multilingual>
    <origFileName>http://www.samediggi.fi/index2.php?option=com_content&amp;task=view&amp;id=906&amp;lang=finnish.html</origFileName>
    <parallel_text xml:lang="sme" location="index2.php_option=com_content_task=view_id=906_lang=davvi.html"/>
    <parallel_text xml:lang="smn" location="index2.php_option=com_content_task=view_id=906_lang=anaras.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Ijahis idjan lasten- ja nuortenpäivään ilmoittautunut lähes 250 lasta ja nuorta</p>
    <p>Ijahis Idja -festivaali alkaa perjantaina 15.8.2014 perinteeksi muodostuneella lasten- ja nuortenpäivällä, johon on ilmoittautunut yli 240 lasta ja nuorta ympäri saamenmaata.</p>
    <p>Päivän ohjelma alkaa koululaisille tarkoitetuilla musiikkityöpajoilla, joiden ohjaajina toimivat tänä vuonna alkuperäiskansavieraiden lisäksi mm. Karasjoelta saapuva joikaaja Johan Anders Bær, inarinsaamelainen räppääjä Amoc, SomBy-yhtyeesta tutut artistit Juho Kiviniemi ja Oula Guttorm sekä Aila-duosta tutut Jessika Lampi ja Heli Aikio. Saamelainen lastenkulttuurikeskus Mánnu puolestaan järjestää perjantaina saamelaisnuorille tarkoitetun <span type="quote">”Staalot kulttuurissamme”</span>-työpajan Saamelaismuseo Siidassa. Lasten ja nuorten musiikkityöpajoihin ilmoittautuminen on päättynyt jo keväällä, mutta Mánnun järjestämiin pajoihin ehtii vielä ilmoittautua. Lisätietoja Mánnun pajoista saa lastenkulttuurikeskuksen toiminnanjohtajalta Petra-Biret Magga-Varsilta p. 040 7325 503.</p>
    <p>Musiikkityöpajojen jälkeen lasten- ja nuortenpäivä jatkuu <em type="italic">Sajoksen edustalla järjestettävällä Ijahis Ija násttážat </em>–konsertilla. Lapsiryhmien esitysten lisäksi konsertissa kuullaan alkuperäiskansavieraiden musiikkiesityksiä sekä työpajoissa aikaansaatuja tuotoksia. <em type="italic">Ijahis Ija Násttážat </em>–konsertti järjestetään Sajoksen edustalle rakennetulla festivaalialueella klo: 13.00-15.15 ja se on kaikille avoin ilmaiskonsertti. Järjestäjät toivovat paikalle suurta kuulijajoukkoa.  </p>
    <p>Lisätietoja:</p>
    <p>Anu Magga  Unna-Maari Pulska</p>
    <p>Tuottaja   Apulaistuottaja</p>
    <p>puh. 050 567 2204  puh. 050 439 8557</p>
  </body>
</document>
