<document xml:lang="fin" id="no_id"><header><title>Saamelaiskäräjät jatkaa hakuaikaa vastaavan varhaiskasvatusohjaajan määräaikaiseen tehtävään - Samediggi</title><genre code="admin"/><author><unknown/></author><year>2022</year><wordcount>255</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/01/30/saamelaiskarajat-jatkaa-hakuaikaa-vastaavan-varhaiskasvatusohjaajan-maaraaikaiseen-tehtavaan/</origFileName><parallel_text xml:lang="sme" location="samediggi_joatka_ohcanaiggi_vastideaddji_arrabajasgeassinjodiheaddji_mearreaigasas_bargui.html"/><parallel_text xml:lang="smn" location="samitigge_juatka_uuccamaaigi_vastideijee_arasoddademstivrejeijee_meriaigasii_paargon.html"/><parallel_text xml:lang="sms" location="saa_mte_gg_jua_tkk_ooccamaai_j_va_stteei_ouddpeammohjjeei_mie_rraiggsaz_tuojju.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät jatkaa hakuaikaa vastaavan varhaiskasvatusohjaajan määräaikaiseen tehtävään</p>
<p>Saamelaiskäräjät ilmoittaa haettavaksi</p>
<p><em type="italic">Vastaavan varhaiskasvatusohjaajan määräaikaisen tehtävän </em></p>
<p>Työ alkaa sopimuksen mukaan ja kestää 31.12.2019 asti. Työn alkamisen edellytyksenä on rahoituksen varmistuminen ja Saamelaiskäräjien ja Anarâškielâ servi ry:n välisen yhteistyösopimuksen voimassaolo. Vastaava varhaiskasvatusohjaaja vastaa Anarâškielâ servi ry:n ylläpitämän kolmen kielipesän – Inarin Piervâlin ja Piäjun sekä Ivalossa sijaitsevan Kuátin – varhaiskasvatuksen ohjauksesta, kehittämisestä ja henkilöstöhallinnosta. Yhdistyksellä on yhteensä 10 kielipesätyöntekijää ja yksi hallintopäällikkö. Vastaava varhaiskasvatusohjaaja toimii Saamelaiskäräjien työntekijänä, mutta tiiviissä yhteistyössä Anarâškielâ servin johdon ja työntekijöiden kanssa.</p>
<p>Kelpoisuusvaatimuksena on tehtävän edellyttämä soveltuva koulutus, kuten kasvatustieteen kandidaatin tutkinto tai sosiaali- ja terveysalan ammattikorkeakoulututkinto, johon sisältyy varhaiskasvatuksen opintoja. Lisäksi vaaditaan saamen kielen taitoa (asetus saamelaiskäräjistä 1727/95). Tehtävän menestyksekästä hoitamista edesauttaa työkokemus varhaiskasvatuksen ja hallinnon alalta ja henkilöstöjohtamisesta. Työssä on tunnettava saamelaisen varhaiskasvatuksen lähtökohdat, tarpeet ja tavoitteet. Työssä tarvitaan hyviä vuorovaikutustaitoja sekä kykyä tehdä yhteistyötä perheen, kielipesien muun henkilöstön ja muiden yhteistyökumppaneiden kanssa. Vastaava varhaiskasvatusohjaaja työskentelee saamen kielen toimistossa, jonka esimiehenä toimii kieliturvasihteeri. Tehtävässä noudatetaan kahden kuukauden koeaikaa. Valitun tulee esittää hyväksyttävä ote rikosrekisteristä (L 504/2002).</p>
<p>Ohjaaja palkkaus määräytyy Saamelaiskäräjien palkkausjärjestelmän vaativuustason IV ja I ryhmän mukaan (peruspalkka 2713,63 euroa/kk). Peruspalkan lisäksi maksetaan saamelaisalueen lisä 24 % ja työkokemuksen mukaan määräytyvät kokemuslisät. Vastaavan ohjaajan toimipaikka sijaitsee saamelaiskulttuurikeskus Sajoksessa, ja työ tapahtuu osin myös inarinsaamen kielipesissä Inarissa ja Ivalossa. Oma auto on työssä välttämätön. Vapaamuotoiset työhakemukset liitteineen tulee toimittaa Saamelaiskäräjien sihteeristöön 22.2.2019 klo 16.00 mennessä osoitteella info(at)samediggi.fi . Lisätietoja antaa kieliturvasihteeri Anne Kirste Aikio, anne-kirste.aikio(at)samediggi.fi / puh. 010 839 3124. Saamelaiskäräjien toimintaan voi tutustua osoitteessa www.samediggi.fi .</p>
<p>Inarissa 17.1.2019 Saamelaiskäräjät (ilmoitusta päivitetty 30.1.2019)</p>
</body></document>
