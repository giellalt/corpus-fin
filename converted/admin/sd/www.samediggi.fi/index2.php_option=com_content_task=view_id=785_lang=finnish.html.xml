<document xml:lang="fin" id="no_id"><header><title>Samediggi - Saamelaiskäräjät - Tiedote ma. hallintopäällikön valinnasta</title><genre code="admin"/><author><unknown/></author><wordcount>173</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=785&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=785_lang=davvi.html"/><parallel_text xml:lang="smn" location="index2.php_option=com_content_task=view_id=785_lang=anaras.html"/><parallel_text xml:lang="sms" location="index2.php_option=com_content_task=view_id=785_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="est">Tiedote ma. hallintopäällikön valinnasta</p>
<p>Saamelaiskäräjien hallintopäälliköksi ajalle 1.2.2014-31.1.2015 on valittu Pia Ruotsala, joka oli viran ainoa hakija. Pia Ruotsala on saamelaiskäräjien sosiaali- ja terveyssihteeri. Hän on toiminut ma. hallintopäällikkönä  18.10.2013 lähtien.</p>
<p>Tehtävä oli haettavissa 13.11.-13.12.2013 välisen ajan. Saamelaiskäräjien työjärjestyksen § 7 mukaan puheenjohtaja valitsee määräaikaisen hallintopäällikön kuultuaan varapuheenjohtajia. Puheenjohtajisto ei pitänyt tarpeellisena viran julistamista uudelleen auki.</p>
<p>” On valitettavaa että virkaan oli vain yksi hakija. Määräaikaisuus oli kuitenkin lyhyt ja tehtävä vaativa, mikä rajoitti mahdollisesti hakijoiden määrää” Näkkäläjärvi kertoi.</p>
<p>Saamelaiskäräjien kokous hyväksyi kokouksessaan 18.12.2013 henkilöstöpoliittisen ohjelman sekä tasa-arvo- ja yhdenvertaisuussuunnitelmat, joiden toimeenpano on alkanut. Saman kokouksen hyväksymä talousarvio vuodelle 2014 edellyttää saamelaiskäräjien taloushallinnon kehittämistä vastaamaan uutta budjetointikäytäntöä. Myös seuraavan saamelaiskäräjien kokouksen 19.2.2014 valmistelu on aloitettava hallintopäällikön johdolla.</p>
<p><span type="quote">”Viran julistaminen uudelleen auki ei ollut tarpeen näin lyhyessä määräaikaisuudessa, kun tehtävää oli hakenut viran ehdot täyttänyt hakija. Saamelaiskäräjien henkilöstö- ja taloushallinnon kehittäminen yleiskokouksen päätösten mukaisesti ja alkuvuoden haasteet edellyttävät, että meillä on saamelaiskäräjien tehtävät, hallinnon ja viran pätevyysvaatimukset täyttävä hallintopäällikkö toimeenpanemassa saamelaiskäräjien päätöksiä ja kehittämässä saamelaiskäräjien toimintaa. Ruotsala on hoitanut menestyksekkäästi hallintopäällikön määräaikaisuutta”</span>, Näkkäläjärvi kertoi.</p>
</body></document>
