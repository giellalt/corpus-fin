<document xml:lang="fin" id="no_id"><header><title>Puheenjohtaja Juuso tapasi presidentti Niinistön Lemmenjoella - Samediggi</title><genre code="admin"/><author><unknown/></author><year>2020</year><wordcount>118</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/03/06/puheenjohtaja-juuso-tapasi-presidentti-niiniston-lemmenjoella/</origFileName><parallel_text xml:lang="sme" location="sagajodiheaddji_juuso_deaivvadii_presideanta_niinistoin_leammis.html"/><parallel_text xml:lang="smn" location="saavajodetteijee_juuso_teeivai_president_niinisto_lemmest.html"/><parallel_text xml:lang="sms" location="saaggjaa_dteei_juuso_kaaunoodi_preside_ntt_niinistoin_leammist.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Puheenjohtaja Juuso tapasi presidentti Niinistön Lemmenjoella</p>
<p>Saamelaiskäräjien puheenjohtaja Tuomas Aslak Juuso tapasi Suomen tasavallan presidentin Sauli Niinistön Lemmenjoella tänään 6. maaliskuuta. Presidentti tutustui vierailullaan saamelaiskulttuuriin ja poronhoitoon Palton tilalla ja maastossa.</p>
<p>Tapaamisessa puheenjohtaja Juuso toi esille ajankohtaisina asioina ilmastonmuutoksen ja sen mukanaan tuomat haasteet saamelaisten perinteisten elinkeinojen näkökulmasta, saamelaisten totuus- ja sovintokomission työn, saamelaisiin kohdistuvan vihapuheen sekä kansainvälisten ihmisoikeusvelvoitteiden toteutumisen Suomessa.</p>
<p>Palton perhe toivotti presidentin tervetulleeksi Lemmenjoelle.</p>
<p>Palton perhe toivotti presidentin tervetulleeksi Lemmenjoelle.</p>
<p>Saamelaiskäräjät lahjoitti presidentille hänen nimikirjaimillaan koristellun luhkan.</p>
<p>Presidentti vieraili 6. maaliskuuta Lemmenjoella Inarissa, jossa hän tapasi Saamelaiskäräjien edustajien lisäksi kolttien luottamusmiehen Veikko Feodoroffin ja Inarin kunnan kunnanjohtajan Toni K. Laineen.</p>
<p><em type="italic">Lisätietoja </em></p>
<p>Saamelaiskäräjien puheenjohtaja Tuomas Aslak Juuso puh. 040 187 1331, tuomas.juuso(at)samediggi.fi</p>
<p>Saamelaiskäräjien muistio presidentti Niinistölle</p>
</body></document>
