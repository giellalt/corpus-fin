<document xml:lang="fin" id="no_id"><header><title>Samediggi - Saamelaiskäräjät - Aimo Guttorm valittiin lakimiessihteerin virkaan</title><genre code="admin"/><author><unknown/></author><wordcount>111</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=144&amp;lang=finnish.html</origFileName><parallel_text xml:lang="eng" location="index2.php_option=com_content_task=view_id=144_lang=english.html"/><parallel_text xml:lang="sme" location="index2.php_option=com_content_task=view_id=144_lang=davvi.html"/><parallel_text xml:lang="smn" location="index2.php_option=com_content_task=view_id=144_lang=anaras.html"/><parallel_text xml:lang="sms" location="index2.php_option=com_content_task=view_id=144_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Aimo Guttorm valittiin lakimiessihteerin virkaan</p>
<p>Utsjokelainen oikeustieteen kandidaatti/ varatuomari Aimo Guttorm valittiin Saamelaiskäräjien avoinna olleeseen lakimiessihteerin vakituiseen virkaan.</p>
<p>Guttorm on hoitanut avoinna ollutta virkaa Heikki J. Hyvärisen eläkkeelle siirtymisen jälkeen viime syksystä lähtien. Guttorm voitti äänestyksessä oikeustieteen kandidaatti Siiri Jomppasen äänin 11-9. Virkaa haki yhteensä neljä henkilöä, joista yksi vetäytyi kilvasta ennen valintaa.</p>
<p>Saamelaiskäräjien lakimiessihteeri on juridis-hallinnollinen virkamies, jonka tehtäviin kuuluu mm. valmistella saamelaisten oikeusasemaa koskevia asioita kuten lausuntoja, esityksiä, kannanottoja, muistioita ja joskus jopa säädösehdotuksia. Lisäksi lakimiessihteeri toimii Saamelaiskäräjien elinkeino- ja oikeuslautakunnan esittelijänä ja sihteerinä.</p>
<p>Saamelaiskäräjien kokous kesti maanantaina keskiyöhön saakka. Lakimiessihteerin valinnan lisäksi kokous päätti kuluvan vaalikauden toimintaohjelmasta, taloussuunnitelmista ja hyväksyi viime vuoden tilinpäätöksen. Muut asiat siirrettiin tuleviin kokouksiin.</p>
</body></document>
