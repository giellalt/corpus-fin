<document xml:lang="fin" id="no_id"><header><title>Samediggi - Saamelaiskäräjät - Saamelaiskäräjät sai tunnustusta artikla 8(j):n toimeenpanosta</title><genre code="admin"/><author><unknown/></author><wordcount>425</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=755&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=755_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saamelaiskäräjät sai tunnustusta artikla 8(j):n toimeenpanosta</p>
<p>Saamelaiskäräjät ja Metsähallitus järjestivät 9.10.2013 Montrealissa, Kanadassa pidetyssä biodiversiteettisopimuksen artikla 8(j)-työryhmän kokouksessa oheistapahtuman, jossa esiteltiin Akwé: Kon -ohjeiden soveltamista Suomessa. Suomi on saanut suurta kansainvälistä mielenkiintoa osakseen, sillä se on ensimmäinen maa, jossa ohjeita on sovellettu käytäntöön.</p>
<p>Sivutapahtuman aihe käsitteli Akwé: Kon –ohjeita ja niiden soveltamista Hammastunturin erämaa-alueen hoito- ja käyttösuunnitelmassa. Akwé: Kon -ohjeet on hyväksytty kansainvälisen biodiversiteettisopimuksen seitsemännessä osapuolikokouksessa vuonna 2004. Biodiversiteettisopimus velvoittaa sopimusosapuolia suojelemaan alkuperäiskansojen luonnon monimuotoisuuteen liittyvää perinteistä tietoa, innovaatioita ja käytäntöjä. Akwé: Kon -ohjeiden käyttöönotto  toimeenpanee sopimuksen tavoitteita. Suomessa ohjeet koskevat vain saamelaisia.</p>
<p><em type="italic">Petra Magga-Vars, Heikki Paltto, Aslat Holmberg ja Klemetti Näkkäläjärvi </em></p>
<p>. Kuva: Inga-Briitta Magga</p>
<p>Akwé: Kon työryhmän puheenjohtaja Heikki Paltto kertoi työryhmän työstä ja sen merkityksestä. ” Ohjeiden soveltaminen on tärkeää saamelaisille ja erityisesti nuorille. On tärkeää, että ohjeet otettaisiin lainsäädäntöön”, Paltto kertoi.</p>
<p>Petra Magga-Vars, saamelaiskäräjien hallituksen jäsen, avasi tilaisuuden näyttävästi esittämällä perinteisen joiun, joka kertoi saamen käsityöhön liittyvästä perinteisestä tiedosta peskin ompelusta ja työvaiheista. Avauspuheenvuorossaan saamelaiskäräjien ja kansallisen 8j-työryhmän puheenjohtaja Klemetti Näkkäläjärvi toi esille perinteisen tiedon tilannetta Suomessa. Näkkäläjärvi korosti, että artikla 8j:n toimeenpanon on tapahduttava valtioiden ja alkuperäiskansojen edustuksellisten elinten täydessä yhteistyössä ja yhteisymmärryksessä.</p>
<p><em type="bold">Petra Magga-Vars oheistapahtumassa joikaamassa saamen käsityöstä. </em>Kuva Inga-Britta Magga </p>
<p>Petra Magga-Vars, saamelaiskäräjien hallituksen jäsen, avasi tilaisuuden näyttävästi esittämällä perinteisen joiun, joka kertoi saamen käsityöhön liittyvästä perinteisestä tiedosta peskin ompelusta ja työvaiheista. Avauspuheenvuorossaan saamelaiskäräjien ja kansallisen 8j-työryhmän puheenjohtaja Klemetti Näkkäläjärvi toi esille perinteisen tiedon tilannetta Suomessa. Näkkäläjärvi korosti, että artikla 8j:n toimeenpanon on tapahduttava valtioiden ja alkuperäiskansojen edustuksellisten elinten täydessä yhteistyössä ja yhteisymmärryksessä.</p>
<p><span type="quote">"On tärkeää kuulla kansainväliseltä yhteisöltä näkemyksiä miten artikla 8(j):n toimeenpano on edistynyt muualla ja näkemyksiä siitä, miten Suomi ja Suomen saamelaiskäräjät ovat työssä onnistuneet. 8j-artiklaa ja sen edistämistyötä on tärkeä pitää esillä kansallisesti ja kansainvälisesti koska se lisää Suomelle myös painetta tehostaa ja kehittää entistä enemmän saamelaisten luonnon monimuotoisuuteen liittyvän perinteisen tiedon suojaa"</span>, puheenjohtaja Näkkäläjärvi kertoi.</p>
<p>Saamelaiskäräjät esitteli Suomen biodiversiteettistrategian sekä Suomen 8j-artiklan toimeenpanoa varten perustetun työryhmän, joka toimenkuvineen sekä saamelaisten siinä saaman merkittävän roolin myötä on pohjoismaissa ainoa laatuaan. Metsähallitus esitteli omassa puheenvuorossaan laatimaansa pysyvää mallia Akwé: Kon -ohjeiden soveltamiseksi saamelaisten kotiseutualueen maankäytön ohjauksessa. Niin saamelaiskäräjät kuin Metsähallituskin toivat esille tyytyväisyytensä ohjeiden toimivuudesta sekä keskinäisen yhteistyön parantumisesta Akwé: Kon -prosessin myötä. " Metsähallitus on valmistellut yhdessä saamelaiskäräjien kanssa pysyvän mallin Akwé: Kon -ohjeiden soveltamisesta saamelaisten kotiseutualueella valtion hallinnassa olevien maa- ja vesialueiden käytön suunnittelussa. Malli on jo otettu käyttöön", Sanna-Kaisa Juvonen kertoi.</p>
<p>Lisätietoja:</p>
<p>Puheenjohtaja Klemetti Näkkäläjärvi</p>
<p>Ympäristösihteeri Inga-Briitta Magga</p>
<p>Speech by Klemetti Näkkäläjärvi on side event in WG8J8, Montreal</p>
<p>Presentation by Finnish Saami Parliament in WG8j8 Montreal 9.10.2013</p>
<p>Akwé: Kon -loppuraportti</p>
<p>Akwé:Kon ohjeiden suomennos</p>
</body></document>
