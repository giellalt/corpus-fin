<document xml:lang="fin" id="no_id"><header><title>Kansainvälinen Saamen kielten viikko 24.-30.10.2022 - Samediggi</title><genre code="admin"/><author><unknown/></author><year>2022</year><wordcount>193</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/10/19/kansainvalinen-saamen-kielten-viikko-24-30-10-2022/</origFileName><parallel_text xml:lang="sme" location="riikkaidgaskasas_giellavahkku_24_-30_10_2022.html"/><parallel_text xml:lang="smn" location="aalmugijkoskasas_kielaokko_24_-30_10_2022.html"/><parallel_text xml:lang="sms" location="meeraikoskksaz_kiollnea_ttel_24_-30_10_2022.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kansainvälinen Saamen kielten viikko 24.-30.10.2022</p>
<p>Saamen kielten viikko kiinnittää huomiota saamen kieliin nyt neljättä vuotta peräkkäin. Saamelaiskäräjät Ruotsissa, Norjassa ja Suomessa kutsuvat kaikkia osallistumaan paikallisella, alueellisella ja kansainvälisellä tasolla tähän yhteiseen panostukseen. Toiveena on, että saamen kielet näkyvät, kuuluvat ja niitä käytetään kaikilla yhteiskunnan osa-alueilla Kieliviikon aikana. Kieliviikko järjestetään viikolla 43, 24.–30. lokakuuta.</p>
<p>Saamen kielten viikko käynnistettiin Yhdistyneiden kansakuntien (YK) alkuperäiskansakielten vuoden aikana (IYIL 2019). Nyt YK on nimennyt kymmenvuotiskauden 2022–2032 alkuperäiskansakielten vuosikymmeneksi, the International Decade of Indigenous Languages (IDIL). Vuosikymmenen tulee innostaa panostuksiin säilyttää, suojella ja kehittää maailman kaikkia pieniä kieliä.</p>
<p>Yhteinen Saamen kielten viikon ja alkuperäiskansakielivuosikymmenen avajaisjuhla pidetään 23. lokakuuta Snåasessa, Norjassa. Avajaisjuhlallisuuksiin osallistuu Hänen Majesteettinsa Norjan Kuningas Harald V. Lisäksi osallistuvat Ruotsin Saamelaiskäräjien puheenjohtaja, Norjan Saamelaiskäräjien presidentti ja Suomen Saamelaiskäräjien puheenjohtaja ja Norjan Kunta- ja alueministeri. Vuosittain eri puolella Saamenmaata pidettävät Saamen kielten viikon avajaiset ovat merkki yhteisen juhlinnan ja saamen kielten näkyväksi tekemisen alkamiselle koko Saamenmaalla.</p>
<p><span type="quote">Lue tiedote täältä</span></p>
<p>Tietoa tapahtumista ympäri Saamenmaata, Saamen kielten viikon aikana käytettävästä designista ja muusta käytettävästä materiaalista löytyy <em type="italic">www.giellavahkku.org </em></p>
<p>Saamen kielten viikkoa voi seurata myös sosiaalisissa medioissa hashtagien avulla:</p>
<p>Eteläsaame: #gïelevåhkoe Uumajansaame: #giällavahkkuo Piitimensaame: #giellavahkko Luulajansaame: #giellavahkko Pohjoissaame: #giellavahkku Inarinsaame: #kielâokko Koltansaame: #ǩiõllneä’ttel</p>
</body></document>
