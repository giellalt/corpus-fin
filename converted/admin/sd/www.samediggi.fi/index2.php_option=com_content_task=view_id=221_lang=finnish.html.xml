<document xml:lang="fin" id="no_id"><header><title>Samediggi - Saamelaiskäräjät - Saamelainen elokuva</title><genre code="admin"/><author><unknown/></author><wordcount>191</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=221&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=221_lang=davvi.html"/><parallel_text xml:lang="smn" location="index2.php_option=com_content_task=view_id=221_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saamelainen elokuva</p>
<p>Saamelaisen elokuvan aika alkoi vuonna 1987, jolloin Nils Gaup ohjasi elokuvan Tiennäyttäjä (Ofelaš). Elokuva oli myös Oscar-ehdokas.</p>
<p>Saamelaiselokuvan <span type="quote">”uusi aalto”</span> 2000-luvun alussa on nostanut esiin uuden ohjaajapolven. Nousua on vauhdittanut elokuva-alan lisääntynyt koulutus pohjoisessa.</p>
<p>Vuosittain tammikuussa Inarissa järjestettävä alkuperäiskansojen elokuvafestivaali Skábmagovat (<span type="quote">”Kaamoksen kuvia”</span>) on saamelaiselokuvan keskeinen foorumi.</p>
<p>Elokuvakeskus Skábma</p>
<p><em type="italic">Alkuperäiskansojen elokuvakeskus Skábma </em>on alueellinen elokuva- ja audiovisuaalisen alan resurssikeskus, joka toimii Saamelaiskäräjien alaisuudessa Inarissa. </p>
<p><em type="italic">Alkuperäiskansojen elokuvakeskus </em>tukee saamen kieltä ja kulttuuria sekä luo edellytykset saamelaisten ja muiden alkuperäiskansojen oman äänen ja kuvan näkyvyydelle ja kuuluvuudelle elokuva- ja mediateollisuudessa alkuperäiskansojen omilla ehdoilla ja omista lähtökohdista. </p>
<p><em type="italic">Skábma </em>tukee elokuvien ja mediatuotteiden suunnittelua, kehittämistä ja tuotantoa etsimällä rahoituskanavia ja yhteistyökumppaneita sekä järjestämällä koulutusta ja elokuva-alan tapahtumia saamelaisalueella. </p>
<p>Lisäksi keskus levittää saamelaiselokuvia erilaisiin tapahtumiin, jakaa tietoa saamelaiselokuvasta, alueesta ja saamelaisista tekijöistä. Skábma on myös mukana järjestämässä Skábmagovat -alkuperäiskansojen elokuvafestivaalia.</p>
<p><em type="italic">Tehtävät </em></p>
<p>Alkuperäiskansojen elokuvakeskuksen tehtävänä on</p>
<p>1. tukea saamelaiselokuva- ja TV-tuotantoja</p>
<p>2. järjestää elokuvakoulutusta, -kasvatusta</p>
<p>3. järjestää esitys- ja levitystoimintaa: (mm. Skábmagovat –elokuvajuhlat)</p>
<p>Alkuperäiskansojen elokuvakeskuksen toiminnan lähtökohdat ovat sekä elinkeinolliset että kulttuurilliset. Keskus hyödyntää yhteispohjoismaisen saamelaisalueen tuomaa synergiaetua elokuvien käsikirjoittamisessa, kuvaamisessa ja erityisesti niiden kansainvälisessä rahoittamisessa. Lisäksi keskus hyödyntää Skabmagovat -elokuvajuhlien mukanaan tuomaa maailmanlaajuista elokuvaverkostoa.</p>
</body></document>
