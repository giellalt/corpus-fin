<document xml:lang="fin" id="no_id"><header><title>Samediggi - Saamelaiskäräjät - Saamelaisnuorten taidetapahtuma ja filmifestivaali Vuotsossa 26.3.</title><genre code="admin"/><author><unknown/></author><wordcount>196</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=272&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=272_lang=davvi.html"/><parallel_text xml:lang="smn" location="index2.php_option=com_content_task=view_id=272_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saamelaisnuorten taidetapahtuma ja filmifestivaali Vuotsossa 26.3.</p>
<p>Saamelaisnuorten taidetapahtuma ja mini-filmifestivaali järjestetään Vuotsossa torstaina maaliskuun 26. päivänä 2009. Tapahtuman saamelaisena teemana tänä vuonna on saamenkielinen lyhytelokuva ja valtakunnallisena teemana teatteri. Taidetapahtumassa valitaan saamelaisnuorten edustaja Lappeenrannassa toukokuussa järjestettävään valtakunnalliseen Nuori Kulttuuri-tapahtumaan.</p>
<p>Lyhytelokuva on taidetapahtuman teemana nyt ensimmäistä kertaa. Mini-filmifestivaalissa esitetään nuorten viimeisten kahden vuoden aikana valmistamia saamenkielisiä lyhytfilmejä. Useissa kouluissa on järjestetty mediakoulutusta, jonka tuloksena nuoret ovat päässeet valmistamaan elokuvia. Koulutusta ei kuitenkaan ole järjestetty kaikissa saamelaisalueen kouluissa ja sen taso on ollut vaihteleva. Tästä johtuen elokuvia katsellaan Vuotson tapahtumassa mini-festivaalina, eikä kilpailuna.</p>
<p>Valtakunnallisen Nuori kulttuuri-tapahtuman teemana on teatteri ja tapahtuma järjestetään Lappeenrannassa 22.-24.5.2009, lisätietoja www.nuorikulttuuri.fi . Tulleiden ohjeiden mukaan valtakunnalliseen tapahtumaan on mahdollista lähettää yksi saamelaisnuorten edustaja (esimerkiksi ryhmä).</p>
<p>Saamelaisnuorten taidetapahtuma on jokavuotinen, vuorovuosin saamelaisten kotiseutualueen kunnissa järjestettävä tapahtuma. Sen pääjärjestäjänä toimii saamelaiskäräjien koulutus- ja oppimateriaalitoimisto, jonka lisäksi paikallisilla kouluilla ja saamelaisyhdistyksillä on merkittävä rooli järjestelyissä.</p>
<p>Saamelaiskäräjät järjestää tapahtumaan kuljetukset entiseen tapaan eri puolilta saamelaisaluetta. Tapahtuma on avoin myös kotiseutualueen ulkopuolelta tuleville. Kuljetusten kustantaminen kotiseutualueen ulkopuolelta riippuu opetusministeriöltä saatavan valtionavustuksen määrästä. Tapahtumassa tarjotaan osallistujille kouluateria.</p>
<p>Taidetapahtuman valmistelijana saamelaiskäräjillä toimii Anni Näkkäläjärvi (anni.nakkalajarvi(at)samediggi.fi). Tarkemmat ohjeet ja tapahtuman säännöt toimitetaan kouluille hyvissä ajoin. Seuraa myös saamelaiskäräjien kotisivuja www.samediggi.fi .</p>
</body></document>
