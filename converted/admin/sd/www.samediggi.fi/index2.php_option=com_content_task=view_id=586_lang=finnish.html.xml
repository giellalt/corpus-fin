<document xml:lang="fin" id="no_id">
  <header>
    <title>Samediggi - Saamelaiskäräjät - Marja Helanderin ja Outi Pieskin Sajokseen tekemät taideteokset julkistetaan kulttuuri-illassa 3.4.</title>
    <genre code="admin"/>
    <author>
      <unknown/>
    </author>
    <wordcount>222</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=586&amp;lang=finnish.html</origFileName>
    <parallel_text xml:lang="sme" location="index2.php_option=com_content_task=view_id=586_lang=davvi.html"/>
    <parallel_text xml:lang="smn" location="index2.php_option=com_content_task=view_id=586_lang=anaras.html"/>
    <parallel_text xml:lang="sms" location="index2.php_option=com_content_task=view_id=586_lang=nuortta.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Marja Helanderin ja Outi Pieskin Sajokseen tekemät taideteokset julkistetaan kulttuuri-illassa 3.4.</p>
    <p>Saamelaistaiteilijoiden Marja Helanderin ja Outi Pieskin Sajokseen tekemät taideteokset julkistetaan ja esitellään tiistai-iltana 3.4. klo 20 alkavassa saamelaisen kulttuurin illassa. Taideteokset esittelee valtion taideteostoimikunnan varapuheenjohtaja Veli Granö. Outi Pieski ja Marja Helander ovat läsnä tilaisuudessa. Pieskin teokset on sijoitettu Sajoksen parlamenttisali Soljuun ja Helanderin teokset Sajoksen saamelaiskirjastoon ja pääoven yläpuolelle.</p>
    <p>Outi Pieskin seinäreliefi on sijoitettu parlamenttisali Soljuun. Teos koostuu lukuisista kullatuista ja valkokullatuista teräslautasista, jotka muodostavat monitasoisen sädehtivän virran salin seinälle ja puhujapönttöön. Yhtenä teoksen visuaalisena lähtökohtana on naisen saamenpuvussa käytettävä risku. Teoksen osat ovat muodoltaan lautasia ja niistä roikkuvat pisarat lusikoita. Keraamisten lusikoiden muotokieli tulee perinteisestä saamelaisesta luulusikasta. <span type="quote">”Teosta tehdessäni olen pohtinut sukupolvien virtaa ajassa sekä yhteenkuuluvuutta, jossa virta ruokkii jokaista meistä”</span>, kertoo taiteilija.</p>
    <p>Marja Helanderin kaksiosainen teos on sijoitettu Sajoksen saamelaiskirjastoon. Teoksen ensimmäinen osa koostuu 30:stä nykypäivän saamelaisia kuvaavasta valokuvasta, jotka on kuvattu eri puolilla Suomea. Henkilöt on jaoteltu teoksessa asuinpaikan, ikäryhmän ja äidinkielen mukaan.</p>
    <p>Teoksen toinen osa on iso valokuva, jossa tunturimaiseman päälle on kuvattu herbaarion kasveja. <span type="quote">”Ne muodostavat ornamenttimaisen pinnan kurotetellen kohti taivaita, vapautuen määrittelyn ja luokittelun ikeestä”</span>, kuten taiteilija itse kuvailee teostaan. Helanderin kolmas teos ´Tunturissa´ on sijoitettu Sajoksen pääoven yläpuolella olevan ikkunan eteen ja se kuvaa tuulen tuivertamia yksinäisiä tunturikoivuja.</p>
    <p>Taiteilija Marja Helanderin teoksia käsittelevä lehdistötiedote tässä.</p>
    <p>Taiteilija Outi Pieskin teoksia käsittelevä lehdistötiedote tässä .</p>
  </body>
</document>
