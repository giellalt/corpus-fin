<document xml:lang="fin" id="no_id">
  <header>
    <title>Samediggi - Saamelaiskäräjät - Elsa Laula Renbergin syntymäpäivä liputuspäiväksi</title>
    <genre code="admin"/>
    <author>
      <unknown/>
    </author>
    <wordcount>206</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=1175&amp;lang=finnish</origFileName>
    <parallel_text xml:lang="sme" location="index2.php_option=com_content_task=view_id=1175_lang=davvi.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="smn">Elsa Laula Renbergin syntymäpäivä liputuspäiväksi</p>
    <p>Elsa Laula Renberg kokosi saamelaiset ensimmäiseeen kansalaiskokoukseen helmikuussa 1917, tämän vuoksi saamelaiset juhlivat saamelaisten kansallispäivää 6. helmikuuta.</p>
    <p>SPN (Saamelainen parlamentaarinen neuvosto) on päättänyt ehdottaa SPN:n neuvostolle ja Saamelaisneuvostolle, että Elsa Laula Renbergin syntymäpäivästä tehdään yleinen liputuspäivä. SPN:n neuvoston kokous pidetään syksyllä. – On hyvin tärkeää että asia päätetään ennen Trondheimin 100-vuotisjuhlaa, koska mehän nimenomaan kokoonnumme sinne juhlistamaan hänen työtään, sanoo SPN:n puheenjohtaja Tiina Sanila-Aikio. Ennen SPN:n hallitusta asia on käsitelty SPN:n ja Saamelaisneuvoston yhteisessä lautakunnassa saamelaisten kansallisten tunnusten hallinnoimiseksi ja edistämiseksi kesäkuussa Kirkkoniemessä. Lautakunta päätti esittää SPN:lle ja Saamelaisneuvostolle kunnioittaa näin Elsa Laula Renbergin työtä.</p>
    <p>Elsa Laula Renberg (s. 29.11.1877) syntyi Vualtjere (Vilhelmina) kunnassa Ruotsin puolella Saamemaata vuonna 1877 ja kuoli tuberkuloosiin Musseressa (Mosjøen) Norjan puolella vuonna 1931. Renberg kokosi saamelaiset ensimmäiseen kansalliskokoukseen Norjan Trondheimiin helmikuussa 1917. Tästä syystä saamelaisten kansallispäivää vietetään 6. helmikuuta. Monet asioista, joita Elsa Laula Renberg edisti, ovat edelleen ajankohtaisia. –Hän on tärkeä historiallinen esikuva meille. Minä toivon ja uskon että viimeistään 29. marraskuuta 2017 pääsen vetämään saamenlipun salkoon hänen kunniakseen, Sanila-Aikio jatkaa.</p>
    <p>SPN:n hallitus vie asian vielä eteenpäin sekä Saamelaisneuvostolle ja SPN:n neuvoston kokoukselle päätettäväksi. Tavoitteena on saada Elsa Laula Renbergin syntymäpäivä 29.11. liputuspäiväksi jo tänä vuonna ennen Tronheimin 100-vuotisjuhlaa tai vuonna 2017 Trondheimin kokouksen juhlavuonna.</p>
  </body>
</document>
