<document xml:lang="fin" id="no_id"><header><title>Saamelaisalueella asuville saamelaisille myönnetään vakiotaksiasiakkuus - Samediggi</title><genre code="admin"/><author><unknown/></author><year>2018</year><wordcount>159</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/08/01/saamelaisalueella-asuville-saamelaisille-myonnetaan-vakiotaksiasiakkuus/</origFileName><parallel_text xml:lang="sme" location="sameguovllus_assi_sapmelaccaide_miedihuvvo_fasta_takseassehasvuohta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaisalueella asuville saamelaisille myönnetään vakiotaksiasiakkuus</p>
<p>Kelassa on tehty päätös, jonka mukaan saamelaisalueella asuville saamelaisille myönnetään vakiotaksiasiakkuus. Päätös perustuu saamen kielilakiin.</p>
<p>Saamen kielilain soveltamissäännöksen mukaan Kelan tulee huolehtia, että saamenkielisten kielelliset oikeudet toteutuvat heidän kotiseutualueellaan. Tämä koskee myös palveluntuottajia, jotka antavat asiakkaille palvelua Kelan toimeksiannosta. Kotiseutualueen ulkopuolella vastaavaa palveluvelvoitetta ei ole.</p>
<p><em type="italic">Näin saamelaisalueella asuva saamelainen tilaa Kelan korvaaman taksimatkan </em></p>
<p>Asiakas valitsee itselleen saamenkielisen suorakorvausmenettelyyn liittyneen autoilijan, jolta tilaa Kelan korvaamat taksimatkat. Jos alueella, jolla saamenkielinen asiakas asuu ei ole saamenkielistä taksiautoilijaa mukana suorakorvausmenettelyssä, ohjaa Kela asiakkaan olemaan yhteydessä oman alueensa tilausvälityskeskukseen. Asiakas selvittää yhdessä tilausvälityskeskuksen kanssa, voiko tilausvälityskeskus osoittaa asiakkaalle tietyn saamenkielisen vakiokuljettajan. Edellytyksenä on, että taksiautoilija suostuu toimimaan asiakkaan vakiotaksina.</p>
<p>Jos asiakas joutuu käyttämään Kela-taksia terveydentilansa vuoksi, hän tarvitsee terveydenhuollon antaman todistuksen (Todistus matkakorvausta varten SV 67). Asiakkaan tulee säilyttää kertatodistuksen 6 kuukauden ajan. Pitkäaikainen todistus taksin käytöstä toimitetaan Kelan toimistoon.</p>
<p>Asiakkaan tilaamassa kuljetuksessa voi olla myös muita terveydenhuoltoon tai terveydenhuollosta matkustavia asiakkaita.</p>
<p>Näin tilaat Kelan korvaaman taksimatkan (PDF)</p>
</body></document>
