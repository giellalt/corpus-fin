<document xml:lang="fin" id="no_id"><header><title>Kansallinen lukuliike käynnistyi - Samediggi</title><genre code="admin"/><author><unknown/></author><year>2018</year><wordcount>144</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/09/14/kansallinen-lukuliike-kaynnistyi/</origFileName><parallel_text xml:lang="sme" location="riikkaviidosas_lohkanlihkadus_alggii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kansallinen lukuliike käynnistyi</p>
<p>Lukutaito on mielen supervoima, joka kantaa läpi elämän, kehittää ajattelua ja vaikuttaa suoraan oppimistuloksiin, sanoo opetusministeri Sanni Grahn-Laasonen. – Lukeminen ehkäisee syrjäytymistä ja tuottaa monenlaista iloa ja hyötyä. Ministeri haluaisi nostaa Suomen maailman lukevimmaksi kansakunnaksi.</p>
<p>Lapsia ja nuoria lukemiseen kannustava lukuliike on käynnistynyt . Lukutaidolla ei tarkoiteta enää vain kirjojen lukutaitoa. Lukutaito on multimodaalista. Tekstejä on kaikkialla ja myös kuva ja ääni liittyvät teksteihin yhä enemmän. Esimerkkeinä kiinnostavista teksteistä ovat mm. rap-lyriikat.</p>
<p>Vuoden aikana tullaan järjestämään 40 Lukuliike koulussa-tapahtumaa ja 160 työpajaa ja kirjailijavierailua. Kaikki Suomen alakoulut ovat jo saaneet Lukuklaani-kirjapaketit. Saamelaisalueen paketeissa oli mukana myös saamenkielisiä kirjoja . Lukuklaani II:n kohderyhmänä 2018-2019 ovat yläkoulut.</p>
<p>Helsingin musiikkitalolla perjantaina 14.9. järjestetyssä tilaisuudessa olivat näyttävästi esillä myös saamenkieliset tunnukset. Saamelaiskäräjien koulutussihteeri Ulla Aikio-Puoskari tapasi tilaisuudessa myös tubettaja Mansikkkan, joka lähetti terveisiä saamen kielten lukijoille.</p>
<p>www.lukuliike.fi</p>
<p>#lukuliike</p>
<p><em type="italic">Lisätietoja </em></p>
<p>Koulutussihteeri Ulla Aikio-Puoskari, 040-767 3101, ulla.aikio-puoskari(at)samediggi.fi</p>
</body></document>
