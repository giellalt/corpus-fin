<document xml:lang="fin" id="no_id"><header><title>Samediggi - Saamelaiskäräjät - Petteri Laitin juhlanäyttelyn avajaisia juhlistettiin konsertilla Sajoksessa</title><genre code="admin"/><author><unknown/></author><wordcount>219</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1081&amp;lang=finnish</origFileName><parallel_text xml:lang="sme" location="index2.php_option=com_content_task=view_id=1081_lang=davvi.html"/><parallel_text xml:lang="smn" location="index2.php_option=com_content_task=view_id=1081_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Petteri Laitin juhlanäyttelyn avajaisia juhlistettiin konsertilla Sajoksessa</p>
<p>Saamelaiskulttuurikeskus Sajoksessa avattiin näyttelytilat saamelaisille taiteilijoille ja ensimmäisen näyttelyn avajaisia vietettiin torstaina 25.6.2015, kun Petteri Laitin juhlanäyttely avattiin yleisölle.</p>
<p>Avajaispäivä alkoi kutsuvieraille tarkoitetulla tilaisuudella. Tilaisuuden avajaispuheessa Saamelaiskäräjien puheenjohtaja Tiina Sanila-Aikio kertoi saamelaisten käsityöntekijöiden sekä taiteilijoiden esittäneen näyttelymahdollisuuden saamista Sajokseen, sillä onhan Sajos ikkuna myös aineellisen saamelaiskulttuuriin: ”Uskomme, että näyttelytoiminta on hyvä ja sopiva lisä Sajoksen toimintaan sekä se luo hienot puitteet saamelaistaiteilijoille ja käsityöntekijöille saada esille töitään.”</p>
<p>Puheenjohtaja Sanila-Aikio iloitsi, että näyttelytoiminnan avaa juuri Petteri Laitin 40-vuotisjuhlanäyttely: ”Jokainen saamelainen tunnistaa Petteri Laitin nimen. Nimi herättää vahvoja mielikuvia käsityöntekijästä, taiteilijasta, mestarista, opettajasta, kielen ja kulttuurin siirtäjästä.” Norjan Saamelaiskäräjien tervehdyksen tilaisuuteen toivat Silje Karina Muotka ja Henrik Olsen, joiden jälkeen saamenkäsityön yhdistys Sámi Duodji ry:stä Petra Magga-Vars ja Aune Musta onnittelivat Laitia puheenvuorollaan.</p>
<p>Avajaistilaisuuden jälkeen iltaa jatkettiin konsertilla Sajoksen auditoriossa. Konsertin aloittivat arktista folkmusiikkia esittävät Niillas Holmberg &amp; Roope Mäenpää, joiden jälkeen lavan ottivat haltuun joikaajat Norjan puolelta; Johan Anders Baer ja Iŋgor Ántte Áilu Gaup (Áilloš). Illan yllätys kuultiin, kun Áillo š esitti tilaisuutta varten valmistamansa Petteri Laitin joiun. Joiku sai yleisön osoittamaan suosiota seisaaltaan. Tapahtuma keräsi Sajokseen vajaan 200 ihmistä.</p>
<p>Petteri Laitin juhlanäyttely on esillä Sajoksen monitoimisalissa 30.9.2015 saakka. Tervetuloa tutustumaan näyttelyyn !</p>
<p>Katso kaikki kuvat täältä</p>
<p>Saamelaiskäräjien puheenjohtaja Tiina Sanila-Aikio ja Petteri Laiti.</p>
<p xml:lang="smn">Niillas Holmberg &amp; Roope Mäenpää</p>
<p xml:lang="nob">Johan Anders Baer</p>
</body></document>