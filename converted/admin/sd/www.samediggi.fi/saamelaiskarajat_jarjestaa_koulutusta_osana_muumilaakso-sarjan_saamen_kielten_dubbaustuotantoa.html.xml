<document xml:lang="fin" id="no_id"><header><title>Saamelaiskäräjät järjestää koulutusta osana Muumilaakso-sarjan saamen kielten dubbaustuotantoa - Samediggi</title><genre code="admin"/><author><unknown/></author><year>2019</year><wordcount>196</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/12/19/saamelaiskarajat-jarjestaa-koulutusta-osana-muumilaakso-sarjan-saamen-kielten-dubbaustuotantoa/</origFileName><parallel_text xml:lang="sme" location="samediggi_lagida_skuvlejumi_oassin_mumenleahki-raiddu_samegielat_dubbenbuvttadeami.html"/><parallel_text xml:lang="smn" location="samitigge_uarnee_skovlim_uassin_muumileehi-raaidu_samikielai_dubbampuovtadas.html"/><parallel_text xml:lang="sms" location="saa_mte_gg_reass_skooultoozz_vue_ssen_muumlie_kk-raaid_saa_m_kioli_du_bbjempuu_t_toozzast.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät järjestää koulutusta osana Muumilaakso-sarjan saamen kielten dubbaustuotantoa</p>
<p><em type="italic">Yle, Gutsy Animations ja Saamelaiskäräjät tekevät yhteistyötä ammattimaisen dubbauskulttuurin rakentamiseksi kaikille kolmelle saamen kielelle. <span type="quote">“Jokainen toimija tuo yhteiseen pöytään omaa parasta osaamistaan”</span>, sanoo Saamelaiskäräjien kieliturvasihteeri Anne Kirste Aikio. </em></p>
<p>Saamelaiskäräjien saamen kielen toimisto ja elokuvakeskus Skábma järjestävät dubbaukseen liittyvää koulutusta tammikuussa. Koulutuksen tarkoituksena on varmistaa, että ensi keväästä alkaen kuullaan Muumeja kaikilla kolmella Suomessa puhuttavalla saamen kielellä.</p>
<p>Toimijat ovat sopineet, että pohjoissaamenkielisen Muumilaakso-sarjan tuotannon rinnalla tullaan näkemään myös osittaiset tuotantokaudet inarin- ja koltansaameksi. Muumilaakso-sarjan valmistuminen kaikilla saamen kielillä edellyttää aktiivista näyttelijöiden etsimistä ja kouluttamista. Kahden tuotantokauden kokonaisuus kolmella kielellä edellyttää lisärahoitusta. Saamelaiskäräjien ratkaisu on näyttelijöille ja laulajille suunnatun ääninäyttelykoulutuksen lisäksi ulkopuolisen rahoituksen varmistaminen.</p>
<p><span type="quote">“Meillä on paljon lahjakkaita ja innokkaita tekijöitä. Olenkin vakuuttunut, että löydämme kaikille kielille hienot esiintyjät Muumien maailmaan”</span>, kertoo Anne Kirste Aikio. <span type="quote">“Elokuvakeskus Skábma kutsuukin kaikkia ääninäyttelemisestä kiinnostuneita kokeilemaan, millaista ammattimainen dubbaaminen saamen kielillä on”</span>, kehottaa Aikio.</p>
<p>Mikäli olet kiinnostunut koulutuksesta, lähetä lyhyt sähköposti, jossa kerrot kiinnostuksestasi ja yhteystietosi osoitteeseen anne-kirste.aikio(at)samediggi.fi 8.1.2019 mennessä. Koulutuksen tarkempi aikataulu ilmoitetaan tammikuussa.</p>
<p><em type="italic">Lisätietoja: </em></p>
<p>Anne Kirste Aikio, kieliturvasihteeri, puh 010 839 3124, anne-kirste.aikio(at)samediggi.fi</p>
<p>Tarja Porsanger, elokuvakeskus Skábma, puh +358 10 839 3182, tarja.porsanger(at)samediggi.fi</p>
<p>Saamelaiskäräjien puheenjohtaja Tiina Sanila-Aikio puh. 050 300 1780, tiina.sanila-aikio(at)samediggi.fi</p>
</body></document>
