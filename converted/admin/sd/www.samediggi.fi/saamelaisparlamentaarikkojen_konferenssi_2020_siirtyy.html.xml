<document xml:lang="fin" id="no_id"><header><title>Saamelaisparlamentaarikkojen konferenssi 2020 siirtyy - Samediggi</title><genre code="admin"/><author><unknown/></author><year>2021</year><wordcount>225</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/06/09/saamelaisparlamentaarikkojen-konferenssi-2020-siirtyy/</origFileName><parallel_text xml:lang="sme" location="sameparlamentarihkkariid_konferansa_2020_sirdasuvva_.html"/><parallel_text xml:lang="smn" location="sammilasparlamianttarij_konferens_2020_sirdasuva_.html"/><parallel_text xml:lang="sms" location="saa_mparlame_nttnii_kki_konfere_nss_2020_serddai_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaisparlamentaarikkojen konferenssi 2020 siirtyy</p>
<p>Saamelaisen parlamentaarisen neuvoston (SPN) hallitus kokoontui etäyhteyksin 3.6. ja keskusteli kokouksessaan saamelaisparlamentaarikkojen konferenssin järjestämisestä. Konferenssi oli tarkoitus järjestää Inarissa 13 – 14. elokuuta 2020. Hallitus päätti kokouksessaan, että konferenssi siirretään koronaviruspandemian vuoksi. Konferenssin uudesta ajankohdasta on tarkoitus päättää myöhemmin kesän aikana.</p>
<p>– Valitettavasti emme näe asialle muuta vaihtoehtoa vallitsevan pandemian vuoksi. Konferenssi tullaan kuitenkin järjestämään heti kun tilanne sen sallii. Yli valtakunnanrajojen tapahtuvalle saamelaispoliittiselle yhteistyölle on tärkeää, että saamelaisparlamentaarikot kokoontuvat ja heillä on mahdollisuus päästä keskustelemaan yhteisistä asioita sekä haasteista, sanoo SPN:n puheenjohtaja Tuomas Aslak Juuso konferenssin siirtämiseen liittyen.</p>
<p>Saamelaisparlamentaarikkojen konferenssi järjestetään joka kolmas vuosi. Saamelainen parlamentaarinen neuvosto vastaa saamelaisparlamentaarikkojen konferenssin käytännön järjestämisestä, ja vuoden 2020 konferenssin käytännön järjestelyvastuu kuuluu Suomen saamelaiskäräjille. Inarissa järjestettävälle konferenssille on kolme pääteemaa: ilmastonmuutos, viimeaikainen saamelaisten oikeuksien kehitys sekä Saamelaiskäräjien yhteinen vaalipäivä.</p>
<p>Myös saamelaisnuorten konferenssi oli tarkoitus järjestää elokuussa parlamentaarikkojen konferenssin yhteydessä. Yhteispohjoismainen nuorten konferenssi järjestetään kahden vuoden välein ja tulevaksi teemaksi on päätetty ilmastonmuutos.</p>
<p>– Valitettavasti tilanteessa ei ole muuta vaihtoehtoa. Tilanteen ei kuitenkaan voida antaa heikentää saamelaisnuorten vaikuttamismahdollisuuksia rajojen ylitse, joten SPN:n nuorisoneuvosto selvittää tällä hetkellä mahdollisuuksia järjestää saamelaisnuorten konferenssi tai sen osia etänä, toteaa nuorisoneuvoston puheenjohtaja Anni-Sofia Niittyvuopio.</p>
<p type="title">Lisätietoja</p>
<p>puheenjohtaja Tuomas Aslak Juuso, 040 687 3394, tuomas.juuso(at)samediggi.fi</p>
<p>kansainvälisten asioiden sihteeri Inka Saara Arttijeff, 050 574 7629, inka-saara.arttijeff(at)samediggi.fi</p>
<p>nuorisoneuvoston puheenjohtaja Anni-Sofia Niittyvuopio, 040 708 2072, anni-sofia.niittyvuopio(at)samediggi.fi</p>
<p>vs. nuorisosihteeri Elli-Marja Hetta, 050 382 5179, elli-marja.hetta(at)samediggi.fi</p>
</body></document>
