<document xml:lang="fin" id="no_id"><header><title>Saamelaisasioiden neuvottelupäivillä esillä mm. kulttuuripalvelut ja sote- ja maakuntauudistus - Samediggi</title><genre code="admin"/><author><unknown/></author><year>2019</year><wordcount>184</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/11/07/saamelaisasioiden-neuvottelupaivilla-esilla-mm-kulttuuripalvelut-ja-sote-ja-maakuntauudistus/</origFileName><parallel_text xml:lang="sme" location="sode-_ja_eanangoddeodastus_sihke_kulturbalvalusat_ovdan_sameassiid_raddadallanbeivviin.html"/><parallel_text xml:lang="smn" location="samiaasij_radadallampeeivijn_savastallamnaal_ee__kulttuurpalvalusah_ja_soti-_ja_eennamkoddeudasmittem.html"/><parallel_text xml:lang="sms" location="saa_maa_ssi_sagstoollampeei_vin_ou_dde_pu_httmest_odm__kulttuurkaazzkoozz_da_sote-_da_maddka_ddoodummus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaisasioiden neuvottelupäivillä esillä mm. kulttuuripalvelut ja sote- ja maakuntauudistus</p>
<p><em type="italic">Saamelaisasioiden neuvottelupäivät järjestetään jälleen 7.-8.11.2019 Helsingissä. Vuosittain järjestettävien neuvottelupäivien tarkoituksena on käydä läpi ajankohtaisia saamelaisasioita ministeriöiden virkamiesten ja Saamelaiskäräjien edustajien kesken. Ensimmäisenä päivänä on kaikille ministeriöille tarkoitettu yhteinen osuus hallitusohjelman kirjauksista ja niiden toimeenpanosta. </em></p>
<p>Neuvottelupäivien aikana keskustellaan Saamelaiskäräjien ehdottamista aiheista niistä vastaavien virkamiesten kanssa. Tämän vuoden neuvottelupäivillä Saamelaiskäräjien esille tuomat ajankohtaiset teemat ovat kulttuuripalvelut, sote- ja maakuntauudistus sekä matkailu.</p>
<p>Kulttuuripalveluissa erityisesti esillä ovat keskusten toiminta ja rahoitus ja Veikkaukseen kohdistuvien leikkausten vaikutus. Sote-uudistuksessa esillä ovat saamelaisten kielellisten ja kulttuuristen perusoikeuksien ja yhdenvertaisuuden vahvempi toteuttaminen sekä saamelaisten vaikutusmahdollisuuksien ja kulttuuri-itsehallinnon parantaminen. Matkailussa esillä liikamatkailu arktisissa olosuhteissa, turvallisuus- ja resurssikysymykset ja paikallisten äänten kuunteleminen ja huomioiminen.</p>
<p>Saamelaiskäräjiltä neuvottelupäivään osallistuvat I varapuheenjohtaja Heikki Paltto, II varapuheenjohtaja Tuomas Aslak Juuso, hallituksen jäsen Nilla Tapiola, hallintopäällikkö Pia Ruotsala-Kangasniemi, kulttuurisihteeri Riitta Orti-Berg, elinkeinosihteeri Sarita Kämäräinen ja etäyhteyksien kautta Saamelaiskäräjien virkamiehiä eri sektoreilta.</p>
<p>Neuvottelupäivät ovat oikeusministeriön ja Saamelaiskäräjien koordinoimat ja järjestetään nyt viidennen kerran.</p>
<p type="title">Lisätietoja</p>
<p>I varapuheenjohtaja Heikki Paltto, puh. 040 756 9075, heikki.paltto(at)samediggi.fi</p>
<p>II varapuheenjohtaja Tuomas Aslak Juuso, puh. 040 187 1331, tuomas.juuso(at)samediggi.fi</p>
<p>Hallintopäällikkö Pia Ruotsala-Kangasniemi, puh. 040 726 2688, pia.ruotsala(at)samediggi.fi</p>
</body></document>
