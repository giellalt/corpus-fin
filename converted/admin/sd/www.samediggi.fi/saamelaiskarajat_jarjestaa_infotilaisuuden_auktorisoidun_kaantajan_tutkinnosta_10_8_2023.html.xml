<document xml:lang="fin" id="no_id"><header><title>Saamelaiskäräjät järjestää infotilaisuuden auktorisoidun kääntäjän tutkinnosta 10.8.2023 - Samediggi</title><genre code="admin"/><author><unknown/></author><year>2023</year><wordcount>132</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2023/06/29/saamelaiskarajat-jarjestaa-infotilaisuuden-auktorisoidun-kaantajan-tutkinnosta-10-8-2023/</origFileName><parallel_text xml:lang="sme" location="samediggi_ordne_infodilalasvuoda_auktoriserejuvvon_jorgaleaddji_dutkosa_birra_10_8_2023.html"/><parallel_text xml:lang="smn" location="samitigge_uarnee_infotilalasvuoda_auktorisistum_jurgaleijee_totkosist_10_8_2023.html"/><parallel_text xml:lang="sms" location="saa_mte_gg_reass_infopoodd_auktorisosttum_jaarglo_tti_tu_tkkoozzast_10_8_2023.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät järjestää infotilaisuuden auktorisoidun kääntäjän tutkinnosta 10.8.2023</p>
<p>Saamelaiskäräjät järjestää infotilaisuuden auktorisoidun kääntäjän tutkinnosta 10.8.2023 klo 15.00-15.45 etäyhteyksin. Tilaisuudessa käydään läpi mikä tutkinto on ja miten siihen voi valmistautua. Tutkintoon ilmoittautuminen on elokuussa 2023. Infotilaisuudessa tutkinnosta ja työllistymismahdollisuuksista kertoo kieliturvasihteeri Anne Kirste Aikio ja auktorisoitu kääntäjä Mággá Välimaa. Infotilaisuus on suunnattu kaikille tutkinnosta kiinnostuneille.</p>
<p>Opetushallituksen hallinnoima auktorisoidun kääntäjän tutkinto järjestetään seuraavan kerran marraskuussa 2023. Auktorisoidun kääntäjän tutkinnon voi suorittaa kaikilla Suomessa puhutuilla saamen kielillä ja se on virallinen todistus kääntäjän ammattitaidosta. Tutkinnon sisällöstä voi lukea tarkemmin opetushallituksen sivuilta: https://www.oph.fi/koulutus_ja_tutkinnot/auktorisoidut_kaantajat . Auktorisoidun kääntäjän tutkinto on myös kelpoisuusvaatimuksena Saamelaiskäräjien kääntäjien virkaan Saamelaiskäräjistä annetun asetuksen mukaisesti.</p>
<p>Saamelaiskäräjät järjestää myöhemmin syksyllä erillisen valmistautumistilaisuuden tutkintoon.</p>
<p><em type="italic">Infotilaisuuteen voi osallistua etäyhteyksin: </em></p>
<p>Liity kokoukseen napsauttamalla tästä</p>
<p type="title">Lisätietoja antaa kieliturvasihteeri Anne Kirste Aikio:</p>
<p>anne-kirste.aikio@samediggi.fi Mob. 040 707 5626 Tel. 010 839 3124</p>
</body></document>
