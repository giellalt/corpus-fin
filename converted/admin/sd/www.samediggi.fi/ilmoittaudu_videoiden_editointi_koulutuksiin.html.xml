<document xml:lang="fin" id="no_id"><header><title>Ilmoittaudu videoiden editointi koulutuksiin - Samediggi</title><genre code="admin"/><author><unknown/></author><year>2021</year><wordcount>289</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/03/31/ilmoittaudu-videoiden-editointi-koulutuksiin/</origFileName><parallel_text xml:lang="sme" location="almmut_videoid_editerenskuvlejumiide.html"/><parallel_text xml:lang="smn" location="almottat_videoi_editistem_skovliittassaid.html"/><parallel_text xml:lang="sms" location="saamelaisnuoi_lmmtood_videoi_edita_sttem_skooultoozzid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ilmoittaudu videoiden editointi koulutuksiin</p>
<p><em type="italic">Huomio: videoiden viimeinen palautuspäivä on siirretty 10.5. asti! </em></p>
<p>Saamelaisnuorten taidetapahtuma järjestää yhteistyössä Arktista pedagogiikkaa II -hankkeen kanssa avoimia etäkoulutuksia videoiden editoimisesta. Lisäksi olemme tuottaneet <em type="italic">ohjeistuksen </em>videoiden suunnitteluun ja toteuttamiseen. </p>
<p><em type="italic">Järjestämme kaksi etäkoulutusta, minkä lisäksi koulutuksien tallenteet on mahdollista katsoa jälkikäteen. </em>Linkin tallenteisiin saa koulutusten jälkeen taidetapahtumatyöntekijältä. Hankkeen työntekijät tarjoavat teknistä tukea ohjelmien käytöstä myös koulutusten jälkeen. </p>
<p>Järjestämme koulutusta kahdesta järjestelmästä: Windows 10:n videoiden editointiohjelmasta sekä puhelimelle ladattavasti FilmoraGo:sta. FilmoraGo on sopiva niin Androidille ja iOS:lle. Koulutukset järjestetään suomeksi. Molemmat koulutukset alkavat kello 12.30 ja loppuvat kello 14.00. Välissä pidetään 15min tauko.</p>
<p>Koulutusten sisältö</p>
<list><p type="listitem">Alku- ja lopputekstien lisääminen</p>
<p type="listitem">Videon rajaaminen ja leikkaaminen</p>
<p type="listitem">Taustamusiikin, kuvatekstien ja muiden tehosteiden lisääminen</p>
<p type="listitem">Editoidun videon tallennus</p>
</list><p><em type="italic">20.4. koulutus Windows 10 järjestelmän videoiden editointiohjelmasta </em></p>
<p>Tietoa sovelluksesta: Microsoftin Videoeditori-sovellus on ilmainen Windows-järjestelmän työpöytäsovellus. Se sopii hyvin aloittelijoille, sillä sen avulla voi helposti ja nopeasti rajata ja leikata videoita, mutta se on editointiominaisuuksiltaan kuitenkin erittäin suppea.</p>
<p><em type="italic">27.4. koulutus FilmoraGo editointiohjelmasta </em>(koulutus perustuu Android käyttöjärjestelmään, mutta sovellus löytyy myös iOS-järjestelmälle) </p>
<p>Tietoa sovelluksesta: FilmoraGo on mobiilisovellus, joka on ladattavissa ilmaiseksi Android-mobiililaitteeseen Google Play –kaupasta. Videoiden kuvaaminen ja editointi on nopeaa ja helppoa, sillä kaikki toiminnot voidaan toteuttaa samalla laitteella.</p>
<p>Koulutukset järjestetään Microsoft Teams -sovelluksessa. Suosittelemme, että sinulla koulutukseen tullessa valmiiksi kuvattua materiaalia käytettävänä, jotta pystyt tutustumaan ohjelmien ominaisuuksiin käytännössä. Varmistathan myös, että tarvittavat ohjelmat ovat asennettuina sekä laitteiden järjestelmäpäivitykset ovat ajan tasalla ennen koulutuksia!</p>
<p>Videot toimitetaan taidetapahtumatyöryhmälle WeTransfer ohjelmalla ( <em type="italic">ohjeet </em>). </p>
<p><em type="italic">Ilmoittauduthan koulutuksiin 16.4.2021 mennessä </em>sähköpostitse anni-sofia.niittyvuopio@samediggi.fi tai puhelimitse +358 40 620 1917. Ilmoita kumpaan koulutukseen ilmoittaudut, yhteystietosi sekä osallistujien määrä. Ilmoita myös ehdittekö Teamsiin vai tarvitsetteko pelkästään linkin tallenteisiin. </p>
<p><em type="italic">Saamelaisnuorten taidetapahtuman 2021 ohjeita </em></p>
<p><em type="italic">Lisätietoja: </em></p>
<p>Anni-Sofia Niittyvuopio</p>
<p>anni-sofia.niittyvuopio(at)samediggi.fi</p>
<p>+358 40 620 191</p>
<p>Johanna Laakso</p>
<p>Arktista pedagogiikkaa II, saamelaisopetuksen digiverkosto -hanke</p>
<p>johanna.laakso(at)sogsakk.fi</p>
<p>+358 40 549 7429</p>
</body></document>
