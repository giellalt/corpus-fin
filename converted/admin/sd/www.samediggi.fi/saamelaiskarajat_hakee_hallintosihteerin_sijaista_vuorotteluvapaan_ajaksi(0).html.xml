<document xml:lang="fin" id="no_id"><header><title>Saamelaiskäräjät hakee hallintosihteerin sijaista vuorotteluvapaan ajaksi - Samediggi</title><genre code="admin"/><author><unknown/></author><year>2022</year><wordcount>135</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/03/29/saamelaiskarajat-hakee-hallintosihteerin-sijaista-vuorotteluvapaan-ajaksi/</origFileName><parallel_text xml:lang="sme" location="samediggi_ohca_halddahuscalli_sadjasacca_vurohallanfriija_aigai.html"/><parallel_text xml:lang="sms" location="saa_mte_gg_aacc_vaaldsempiisar_sajjsa_vuartoollamluovasvuod_aaigas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät hakee hallintosihteerin sijaista vuorotteluvapaan ajaksi</p>
<p>Sijaisuus on ajalle 1.5.–31.10.2022. Sijaiseksi valittavan pitää täyttää vuorotteluvapaalaissa (1305/2002) tarkoitetut ehdot.</p>
<p>Hallintosihteerin tehtävät on määritelty Saamelaiskäräjien työjärjestyksen 28 §:ssä. Hallintosihteerin tehtävänä on mm. hoitaa yleisen toimiston tavanomaisia toimisto- ja hallintotehtäviä, sekä sihteeristön puhelinkeskusta. Säädösperusteisena kelpoisuusvaatimuksena on tehtävän edellyttämä koulutus ja lisäksi vaaditaan saamen kielen taitoa (saamelaiskäräjistä annettu asetus 1727/1995). Tehtävän menestyksellistä hoitamista edesauttaa monipuolinen kokemus toimistotehtävistä sekä hallinnollisten tehtävien tuntemus. Arvostamme kykyä itsenäiseen ja huolelliseen työskentelyyn sekä hyviä yhteistyö- ja vuorovaikutustaitoja.</p>
<p>Palkkaus määräytyy Saamelaiskäräjien palkkausjärjestelmän vaativuustason VI/I mukaan (peruspalkka ilman lisiä 2036,47 euroa/kk). Peruspalkan lisäksi maksetaan työkokemuksen mukaan määräytyvät kokemuslisät sekä 24 % saamelaisalueen lisä. Tehtävässä noudatetaan kahden kuukauden koeaikaa.</p>
<p>Hakemukset liitteineen tulee toimittaa Saamelaiskäräjien sihteeristöön 15.4.2022 mennessä osoitteeseen: https://www.sympahr.net/public/pq.aspx?5371ba33</p>
<p>Lisätietoja antaa hallintopäällikkö Pia Ruotsala-Kangasniemi puh. 010 839 3106.</p>
<p>Saamelaiskäräjien toimintaan voi tutustua nettiosoitteessa www.samediggi.fi.</p>
<p>Inarissa 29.3.2022 Saamelaiskäräjät</p>
</body></document>
