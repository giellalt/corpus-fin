<document xml:lang="fin" id="no_id"><header><title>Saamelaisnuoret vaativat toimia ilmastonmuutoksen hillitsemiseksi - Samediggi</title><genre code="admin"/><author><unknown/></author><year>2021</year><wordcount>281</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/09/23/saamelaisnuoret-vaativat-toimia-ilmastonmuutoksen-hillitsemiseksi/</origFileName><parallel_text xml:lang="eng" location="sami_youth_demand_actions_to_mitigate_climate_change.html"/><parallel_text xml:lang="sme" location="samenuorat_gaibidit_doaimmaid_dalkkadatrievdama_goahcamii.html"/><parallel_text xml:lang="smn" location="saminuorah_vaatih_tooimaid_songngadahnubastus_raijim_tiet.html"/><parallel_text xml:lang="sms" location="saa_mnuor_oolgte_taaimaid_aimm-muttaz_tuo_lstoollmo_sse.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaisnuoret vaativat toimia ilmastonmuutoksen hillitsemiseksi</p>
<p><span type="quote">Tunnistamme ilmastokriisin ja vaadimme välittömiä toimia ympäristömuutosten hillitsemiseksi. Meillä on oikeus tulevaisuuteen ja sen tulee olla meidän näköisemme. </span></p>
<p>Saamelaisnuorten julkilausuma nostaa esille huolen Saamenmaan luonnon tilanteesta ja tulevaisuudesta sekä kokoaa yhteen toimenpide-ehdotuksia. Saamelaisnuoret vaativat toimia ilmastonmuutoksen hillitsemiseksi ja siihen sopeutumiseen. Saamelaisnuoret ovat huolissaan ilmastonmuutoksen vaikutuksista erityisesti saamelaisten perinteisiin elinkeinoihin ja kulttuuriin.</p>
<p>– Julkilausumassa esitämme vaatimuksen, että saamelainen perinnetieto nostetaan tasa-arvoiseksi tiedon lähteeksi, kun tutkitaan ja puhutaan ilmastonmuutoksesta, alueiden käytöstä ja perinteisistä elinkeinoista. IPCC raportti kertoo karuja faktoja ilmastokriisistä. Olemme puhuneet ilmastonmuutoksen seurauksista ja yhteisömme kohtaamista vaikutuksista jo vuosikaudet. Emme voi estää vaikutuksia, vaan meidän pitää aloittaa sopeutumistoimet kulttuurimme, kieltemme ja elinkeinojemme turvaamiseksi, toteavat julkilausuman laatimiseen osallistuneet Suomen Saamelaiskäräjien nuorisoneuvoston puheenjohtaja <em type="italic">Anni-Sofia Niittyvuopio </em>ja Ruotsin Saamelaiskäräjien nuorisoneuvoston puheenjohtaja <em type="italic">Maria Unnes. </em></p>
<p>Lisäksi julkilausumassa todetaan, että yhteistyö saamelaisnuorten välillä pitää turvata yhteisillä tapahtumilla ja kokoontumisilla ja yhteistyötä saamelaisten välillä yli valtionrajojen ja muiden alkuperäiskansojen kanssa tulee vahvistaa ja lisätä.</p>
<p>Saamelaisnuoret ovat valmistelleet julkilausuman yhteispohjoismaisen saamelaisnuorten konferenssin osana. Julkilausuma toimii työkaluna yhteispohjoismaisen saamelaisnuorten yhteistyössä ja se on toimintamalli yli valtionrajojen ilmastonmuutosta vastaan.</p>
<p type="title">Julkilausuma on luettavissa:</p>
<list><p type="listitem">pohjoissaameksi</p>
<p type="listitem">inarinsaameksi</p>
<p type="listitem">koltansaameksi</p>
<p type="listitem">suomeksi</p>
<p type="listitem">englanniksi</p>
</list><p>Yhteispohjoismainen saamelaisnuorten konferenssi pidettiin etätapahtumana 26.8.2021. Konferenssin pääjärjestäjänä toimi Saamelaiskäräjien nuorisoneuvosto ja se järjestettiin yhteistyössä Norjan, Ruotsin ja Suomen Saamelaiskäräjien nuorisotoimijoiden kanssa. Konferenssissa puheenvuoroja pitivät Suomen ympäristö- ja ilmastoministeri <em type="italic">Krista Mikkonen </em>, Saamelaisen parlamentaarisen neuvoston puheenjohtaja Aili Keskitalo, Saamelaiskäräjien puheenjohtaja <em type="italic">Tuomas Aslak Juuso </em>ja nuori poromies <em type="italic">Jussa Seurujärvi. </em>Työpajoja pitivät somevaikuttaja <em type="italic">Emmi Nuorgam, </em>artivisti <em type="italic">Pauliina Feodoroff </em>ja globaali nuorisojärjestö <em type="italic">Youth4Nature. </em>Konferenssin teemana oli ilmastonmuutos ja sen osana tehtiin julkilausuma. </p>
<p type="title">Lisätietoja</p>
<p>Anni-Sofia Niittyvuopio Suomen saamelaiskäräjien nuorisoneuvoston puheenjohtaja puh. +358 40 708 2072 anni-sofia.niittyvuopio(at)samediggi.fi</p>
<p>Maria Unnes Ruotsin saamelaiskäräjien nuorisoneuvoston puheenjohtaja maria.unnes(at)sametinget.se</p>
<p>Elli-Marja Hetta Suomen saamelaiskäräjien nuorisosihteeri puh. +358 50 382 5179 elli-marja.hetta(at)samediggi.fi</p>
</body></document>
