<document xml:lang="fin" id="no_id"><header><title>Samediggi - Saamelaiskäräjät - Ailu Valle</title><genre code="admin"/><author><unknown/></author><wordcount>397</wordcount><conversion_status type="standard"/><availability><free/></availability><submitter name="Børre Gaup" email="albbas@gmail.com"/><multilingual><language xml:lang="fin"/></multilingual><origFileName>http://www.samediggi.fi/index2.php?option=com_content&amp;task=view&amp;id=670&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=670_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ailu Valle</p>
<p>Ailu Valle on  27-vuotias saamelainen rap-muusikko, joka on kotoisin Utsjoen kunnasta muutaman talon porokylästä Kaamasmukasta. Ailu tekee musiikkia omalla äidinkielellään, pohjoissaameksi. Aluksi hän räppäsi englanniksi ja sittemmin suomeksi. Saamen kieli tuli kuitenkin myöhemmässä vaiheessa mukaan ja sillä tiellä ollaan.</p>
<p>Ailun oma musiikki sai alkunsa lukioaikoina. Ailu kertoo pilke silmäkulmassa räppäilleensä noin aikoina hieman salaa ja pysytellen näkymättömissä hioen tyyliä sellaiseksi, että sen kehtaisi saattaa päivänvaloon. "Pakko myöntää, että aika lailla olen keskittynyt ainoastaan räppäämiseen, äänenkäyttöön ja sanoituksiin."  Teknisesti hän kertoo panostavansa multiriimeihin, sisäisiin riimikuvioihin ja alkusointuihin: "Sen pitäisi kuulostaa hyvältä korvaan, vaikka ei kieltä edes ymmärtäisi."</p>
<p>Musiikillisena esikuvanaan aiemmin mainittujen lisäksi Ailu  pitää tunnettua saamelaistaiteilijaa Nils-Aslak Valkeapäätä, jota hän kertoo arvostavansa kaikkein eniten. Hän luonnehtii esikuvaltaan saatua perintöä mykistäväksi. Rap-puolelta hän mainitsee arvostavansa Asaa, jonka tuotannon hän kertoo inspiroineen valtavasti.</p>
<p>Ailu Valle räppäämässä. Kuva: Inga Helander</p>
<p>Ideat musiikkiin ja sen sisältöön Ailu saa elämästä sen kaikessa kauneudessa ja kamaluudessa. Elämässä on vaikeita, mutta myös hyviä aikoja. Lisäksi kahden kulttuurin sisällä eläminen on Ailun mukaan omanlaisensa rikkaus, joka tuo mukanaan myös ristiriitoja. Hän kuvaileekin olevansa onnekas ja toisaalta myös onneton, sillä kaksikulttuurisuus pakottaa näkemään asiat useammasta kuin yhdestä näkökulmasta. Hän pohdiskelee musiikkinsa sanoman syntyvän kuin itsestään, kun elämässään näkee kahden erilaisen elämäntyylin keskinäisen ristiriitaisuuden: toinen elämäntyyli tavoittelee luonnonmukaisuutta ja luonnon kanssa sovussa elämistä, toisen Ailu kokee hyväksikäyttävän luontoa ja vaalivan keinotekoista.</p>
<p>Ailu kertoo, että jotkin hänen sanomansa asiat voivat olla vaikeita niellä, mutta toteaa, että niiden tuominen esiin on kuitenkin välttämätöntä. Hän kuvailee musiikkinsa olevan filosofista ja kantaaottavaa ja jollain tapaa myös anti-poliittista – siitäkin huolimatta, että moni luokittelisi hänen musiikkinsa juuri sinne poliittisen <span type="quote">"labelin"</span> alle. Ailu tuo musiikin kautta esiin asioita luonnonkansan näkökulmasta. Aiheina häntä inspiroivat esimerkiksi  globaali markkinatalous sekä sen aiheuttama talouskriisi ja törmäyskurssi luonnon tasapainon kanssa. "Luonnon  kauneus ja alkuperäiskansojen elämänviisaus on se pohjimmainen vimma, joka minut saa kirjoittamaan."</p>
<p>Ailu Valle on keikkaillut ahkerasti pääasiassa Pohjois-Suomessa, mutta on hän esiintynyt myös eteläisessä Suomessa ja Norjan  puolella. Vallen esik  oisalbumi Dušši dušše duššat (Turha vain tuhoutua),  ilmestyi vuoden 2012 joulukuussa. Levy julkaistiin raahelaisen levy-yht  iön <em type="italic">Tuuparecords </em>Oy :n kautta ja siinä on mukana vierailemassa mm. Asa ja useita saamelaisartisteja.  Ennen oman levyn tekoa Ailu on ollut mukana oululaisten rap-ryhmien, Pummiharmonian ja Roolipolunveljeksien, levyillä. Toinen levy "7", julkaistiin vuonna 2015 ja Valle yhdistelee siinä saamelaista uskomusperinnettä ja itämaisia filosofioita.  </p>
<p>Linkkejä:</p>
<p>https://www.facebook.com/AiluValle</p>
<p>https://www.youtube.com/watch?v=DU8I6JU-NXI (Ailu Valle: Sáhtán ja Máhtán)</p>
<p>https://www.youtube.com/watch?v=J7aDHSSFVqQ (Paleface: Jostain paljon kauempaa feat. Ailu Valle)</p>
</body></document>
