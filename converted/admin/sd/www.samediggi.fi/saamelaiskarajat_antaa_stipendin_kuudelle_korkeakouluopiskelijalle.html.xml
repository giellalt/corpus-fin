<document xml:lang="fin" id="no_id"><header><title>Saamelaiskäräjät antaa stipendin kuudelle korkeakouluopiskelijalle - Samediggi</title><genre code="admin"/><author><unknown/></author><year>2020</year><wordcount>170</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/12/02/saamelaiskarajat-antaa-stipendin-kuudelle-korkeakouluopiskelijalle/</origFileName><parallel_text xml:lang="sme" location="samediggi_juohka_stipeanddaid_guda_allaskuvlastudentii.html"/><parallel_text xml:lang="smn" location="samitigge_miedeet_stipendijd_kuuda_ollaskovlauappei(1).html"/><parallel_text xml:lang="sms" location="saa_mte_gg_oudd_stipee_nd_ku_tte_ollskooulmatt_toottja(0).html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät antaa stipendin kuudelle korkeakouluopiskelijalle</p>
<p>Sáárá Seipiharju, Janne Hirvasvuopio, Tytti Kyrö, Suvi-Tuuli Veijola, Mira Rauhala ja Máren-Elle Länsman saavat tänä vuonna Saamelaiskäräjien korkeakouluopiskelijoille tarkoitetun stipendin. Saamelaiskäräjät julisti lokakuun 9. päivänä haettavaksi yhteensä kuusi 500 euron stipendiä, jotka oli tarkoitettu saamen kielen ja/tai saamelaisen kulttuurin pääaine- ja sivuaineopiskelijoille ja saamenkieliseen työelämään valmistavassa korkea-asteen koulutuksessa oleville.</p>
<p>Stipendihakemuksia vastaanotettiin yhteensä 12. Stipendin hakuaika päättyi 18. marraskuuta. Koulutus- ja oppimateriaalilautakunta päätti stipendin saajista kokouksessaan 25.11. Perusteluina päätökselle olivat opintomenestys, saamelaisen osaamisen laajentaminen oppimisen eri alueille sekä saamen kielten välinen yhdenvertaisuus.</p>
<p>Sáárá Seipiharju opiskelee Oulun yliopistossa pääaineenaan inarinsaame, sivuaineinaan saamelainen kulttuuri ja pedagogiikka. Janne Hirvasvuopio opiskelee Helsingin yliopistossa pääaineenaan valtio-oppi, sivuaineenaan pohjoissaame. Tytti Kyrö opiskelee Lapin yliopistossa pääaineenaan sosiaalityö ja on suorittanut inarinsaamen kielen ja kulttuurin koulutuksen Saamelaisalueen koulutuskeskuksessa. Suvi-Tuuli Veijola opiskelee Oulun yliopistossa pääaineenaan saamelainen kulttuuri. Mira Rauhala opiskelee Oulun yliopistossa tuotantotaloutta ja pohjoissaamen kieltä. Máren-Elle Länsman opiskelee Oulun yliopistossa pääaineenaan saamelainen kulttuuri ja sivuaineinaan psykologia ja sosiologia.</p>
<p><span type="quote">Saamelaiskäräjät kiittää kaikkia stipendiä hakeneita ja toivottaa jokaiselle onnea ja menestystä sekä opinnoissa että tulevassa työelämässä!</span></p>
</body></document>
