<document xml:lang="fin" id="no_id"><header><title>Saamelaiskäräjät ilmoittaa haettavaksi koulutussihteerin viransijaisuuden - Samediggi</title><genre code="admin"/><author><unknown/></author><year>2022</year><wordcount>149</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/12/01/saamelaiskarajat-ilmoittaa-haettavaksi-koulutussihteerin-viransijaisuuden/</origFileName><parallel_text xml:lang="sme" location="samediggi_almmuha_ohcan_lahkai_skuvlencalli_virgesadjasasvuoda.html"/><parallel_text xml:lang="smn" location="samitigge_almoot_uuccamnaal_skovlimcallee_virgesajasasvuoda.html"/><parallel_text xml:lang="sms" location="saa_mte_gg_i_lmmat_ooccamnalla_skooultospiisar_ve_rggsajjsazvuod.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi koulutussihteerin viransijaisuuden</p>
<p>Viransijaisuus alkaa sopimuksen mukaan mahdollisimman pian ja päättyy 28.2.2023. Saamelaiskäräjät tulee julistamaan koulutussihteerin viran haettavaksi viransijaisuuden aikana.</p>
<p>Koulutussihteerin toimipaikka sijaitsee sihteeristön päätoimipaikassa saamelaiskulttuurikeskus Sajoksessa, Inarissa. Koulutussihteeri toimii koulutus- ja oppimateriaalitoimiston esihenkilönä, koulutus- ja oppimateriaalilautakunnan esittelijänä ja sihteerinä.</p>
<p>Säädösperusteisena kelpoisuusvaatimuksena on viran edellyttämä koulutus ja saamen kielen taito (asetus 1727/95). Koulutussihteerin tehtävät on määritelty Saamelaiskäräjien työjärjestyksessä 39 §:ssä, tehtävänä on mm. vastata ja huolehtia koulutustoimiston tehtävien asianmukaisesta hoitamisesta, sekä johtaa, suunnitella, kehittää ja valvoa koulutustoimiston toimintaa.</p>
<p>Tehtävän menestyksellistä hoitamista edesauttaa soveltuva korkeakoulututkinto, laaja saamelaisten koulutusasioiden ja hallintotoiminnan tuntemus sekä kokemus johtamisesta ja esihenkilötyöstä. Palkkaus määräytyy saamelaiskäräjien palkkausjärjestelmän vaativuustason III/II mukaan (peruspalkka 3134,17 euroa/kk). Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät.</p>
<p>Hakemuskirje sekä ansioluettelo tulee toimittaa saamelaiskäräjien sihteeristöön 29.12.2022 mennessä, osoitteessa: https://www.sympahr.net/public/pq.aspx?5453dc77</p>
<p>Lisätietoja työstä antaa hallintopäällikkö Pia Ruotsala-Kangasniemi, puh. 010 839 3106.</p>
<p>Saamelaiskäräjien toimintaan voi tutustua nettiosoitteessa www.samediggi.fi</p>
<p>Inarissa 1.12.2022 Saamelaiskäräjät</p>
</body></document>
