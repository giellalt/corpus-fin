<document xml:lang="fin" id="no_id"><header><title>Samediggi - Saamelaiskäräjät - Valtiosihteeri Raimo Valle: 	jokaisella oikeus oppia saamen kieltä koulussa</title><genre code="admin"/><author><unknown/></author><wordcount>221</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=190&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=190_lang=davvi.html"/><parallel_text xml:lang="smn" location="index2.php_option=com_content_task=view_id=190_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Valtiosihteeri Raimo Valle: 	jokaisella oikeus oppia saamen kieltä koulussa</p>
<p>Valtiosihteeri Raimo Valle selvitti Norjan hallituksen saamelaispoliittisia linjauksia ja ILO-sopimuksen vaikutuksia saamelaisopetukseen Helsingissä järjestetyssä seminaarissa 13.11.</p>
<p>Saamen ja norjan kielet ovat tasavertaisia kieliä Norjassa. Oikeus saamen kielen oppimiseen koulussa kuuluu opetuslain mukaan jokaiselle saamelaisoppilaalle asuinpaikasta riippumatta. Saamen kielen hallintoalueella omaan kieleen ja kulttuuriin liittyvät opetukselliset oikeudet ovat muuta maata laajemmat.</p>
<p>- Norjan hallitus noudattaa aktiivista saamelaispolitiikka, jonka perustana ovat maan perustuslain ´saamelaispykälä´ (§ 110 a), vuonna 1987 säädetty saamelaislaki ja kansainvälisen työjärjestö ILO:n sopimus n:o 169. Vallen mukaan saamelaisia koskeva koulutuspolitiikka on sovitettu vastaamaan ILO-sopimuksen vaatimuksia.</p>
<p>ILO-sopimuksen mukaan opetusohjelmia ja koulutusmahdollisuuksia tulee suunnitella ja toteuttaa yhteistyössä alkuperäiskansan kanssa. – Uuden opetuslain tullessa voimaan vuonna 1999 saamelaiskäräjien vaikutusvalta lisääntyi ja vastuu mm. saamelaisoppilaita koskevien opetussuunnitelmien valmistamisesta siirtyi saamelaiskäräjille. Saamelaiskäräjät neuvottelee opetussuunnitelmista opetusministeriön (Kunnskapsdepartement) kanssa, joka hyväksyy ne.</p>
<p>- Opetussuunnitelmatehtävien lisäksi saamelaiskäräjien tehtäviin kuuluu saamenkielisen oppimateriaalin tukijärjestelmän hallinto ja kehittäminen, kertoi Valle. Käytännössä se tarkoittaa oppimateriaalivarojen hallinnointia ja jakamista, materiaalityön seurantaa ja pedagogista ohjausta.</p>
<p>- Saamen kielen ja saamen opetusasioiden edistäminen hallituspolitiikassa merkitsee uusien urien avaamista. Maan hallitus on antanut viimeisten kahden vuoden aikana viisi tiedonantoa suurkäräjille. Kolme niistä käsittelee yksinomaan koulu- ja opetusasioita. Kaksi tiedonannoista käsittelee erityisesti saamen kieliä ja Norjan saamelaispolitiikka, kertoi Valle.</p>
<p>Valtiosihteeri Raimo Vallen puhe luettavissa kokonaisuudessaan tästä Stáhtačálli Raimo Valle Helssegis 13.11.2008 ja Statssekretær Raimo Valle 13.11.2008 Helsingfors .</p>
</body></document>
