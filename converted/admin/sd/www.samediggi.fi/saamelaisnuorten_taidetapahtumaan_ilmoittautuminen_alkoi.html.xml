<document xml:lang="fin" id="no_id"><header><title>Saamelaisnuorten taidetapahtumaan ilmoittautuminen alkoi - Samediggi</title><genre code="admin"/><author><unknown/></author><year>2020</year><wordcount>213</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2019/03/01/saamelaisnuorten-taidetapahtumaan-ilmoittautuminen-alkoi/</origFileName><parallel_text xml:lang="sme" location="samenuoraid_daiddadahpahussii_almmuheapmi_alggii.html"/><parallel_text xml:lang="smn" location="saminuorai_taaidatabahtusan_almottattam_aalgij.html"/><parallel_text xml:lang="sms" location="saa_mnuori_cea_ppvuodpeei_vid_i_lmmtoottmos_aa_lji.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaisnuorten taidetapahtumaan ilmoittautuminen alkoi</p>
<p><em type="italic">Ilmoittautuminen Saamelaisnuorten taidetapahtumaan on alkanut, ja se tapahtuu verkossa, Webropolissa. Ilmoittautuminen on avoinna 1.-15.3. Kaikkien tapahtumaan osallistuvien ryhmien tulee täyttää yleinen ilmoittautumislomake </em><em type="italic">– myös niiden, jotka eivät osallistu teatteri- tai kerrontakatselmukseen. </em></p>
<p>Kaksipäiväinen taidetapahtuma järjestetään tänä keväänä Inarin Saamelaiskulttuurikeskus Sajoksessa 10.-11.4. Tapahtuman valtakunnallisena teemana on teatteri ja saamelaisteemana kertomisen monet muodot. Tapahtuman avajaiset pidetään keskiviikkona 10.4. klo 18.00 alkaen.</p>
<p>Ilmoittautumislomakkeet löytyvät täältä:</p>
<list><p type="listitem"><em type="italic">Lomake, </em>jolla ilmoitetaan kaikki tapahtumaan osallistuvat kuljetusten ja ruokailujen järjestämistä varten. </p>
</list><p>https://link.webropolsurveys.com/S/C67FF7C6292352B1</p>
<p><em type="italic">Lisäksi kilpailuun osallistuvien ryhmien </em>tulee täyttää <em type="italic">erillinen </em>ilmoittautumislomake. </p>
<list><p type="listitem"><em type="italic">Teatteriteemaan osallistuvat ryhmät </em>. </p>
</list><p>https://link.webropolsurveys.com/S/106AE0C82FC95EED</p>
<p>Teatteriteemasta löytyy tarkempaa tietoa valtakunnallisen Teatris-tapahtuman sivuilta: https://nuorikulttuuri.fi/teatris/</p>
<list><p type="listitem"><em type="italic">Kertomisen monet muodot-teemaan osallistuvat </em>. </p>
</list><p>https://link.webropolsurveys.com/S/D42DD998146685CB</p>
<p>Kertomisen monet muodot on teemana laaja, ja siinä on lupa käyttää mielikuvitusta. Tärkeintä on, että kerronta on saamenkielistä ja saamelaiskulttuurin sisältä kumpuavaa. Teemaan sopiva esitys voi olla esimerkiksi tarinankerrontaa, runonlausuntaa, stand up-komiikkaa, joikua, leuʹddia tai livđeä – lavalla esitettävää sanataidetta.</p>
<p>Tapahtuman työntekijänä on aloittanut 25.2. Anna Lumikivi, johon voitte olla yhteydessä kaikessa tapahtumaan liittyvässä asiassa. Saamelaiskäräjät järjestää tuttuun tapaan osallistujien matkat, tarvittaessa majoituksen ja tapahtuman pääpäivän ruokailun.</p>
<p>Tapahtuman julisteet ovat saapuneet, ja niitä saa Koulutus- ja oppimateriaalitoimistosta Saamelaiskäräjiltä, Sajoksesta. Tämän vuoden julisteen kuvan on tehnyt 13-vuotias Aslak Pieski Karigasniemen koululta.</p>
<p><em type="italic">Lisätietoja: </em></p>
<p>Anna Lumikivi</p>
<p>010 839 3174, 040 684 1957</p>
<p>anna.lumikivi(at)samediggi.fi</p>
<p>Facebook: @saamelaisnuortentaidetapahtuma</p>
<p>Instagram: @samenuoraid_daiddadahpahus</p>
<p>Tapahtuman hashtagit: #sndd2019 / #sntt2019</p>
</body></document>
