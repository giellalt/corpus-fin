<document xml:lang="fin" id="no_id"><header><title>Sámi eatnan duoddariid ehdotetaan saamelaisten kansallisjoiuksi - Samediggi</title><genre code="admin"/><author><unknown/></author><year>2020</year><wordcount>446</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/01/15/sami-eatnan-duoddariid-ehdotetaan-saamelaisten-kansallisjoiuksi/</origFileName><parallel_text xml:lang="sme" location="sami_eatnan_duoddariid_evttohuvvo_sami_albmotluohtin.html"/><parallel_text xml:lang="smn" location="sami_eatnan_duoddariid_iavtuttuvvoo_sammilij_aalmugjuaigusin.html"/><parallel_text xml:lang="sms" location="sami_eatnan_duoddariid_e_tkkeet_sa_mmlai_meersazjuoiggan.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámi eatnan duoddariid ehdotetaan saamelaisten kansallisjoiuksi</p>
<p><em type="italic">Saamelaisten kansallisten symbolien lautakunta ehdottaa, että Áillohaš – Nils Aslak Valkeapään Sámi eatnan duoddariid joiusta tulee saamelaisten yhteinen kansallisjoiku. </em></p>
<p>– Joiulla on keskeinen asema saamelaiskulttuurissa ja se on meidän omaa perinnettämme. Saamelaisilla on oma laulu Saamen kansallislaulu. Siksi onkin luonnollista, että meillä on myös oma kansallisjoiku, mikä korostaa joiun merkitystä saamelaisille.</p>
<p>Áillohaš – Nils-Aslak Valkeapään <em type="italic">Sámi eatnan duoddariid </em>joiku on kautta aikojen saanut merkityksen saamelaisia yhdistävänä symbolina, ja sitä on usein joikattu saamelaisympäristöissä kuten päiväkodeissa, kouluissa, yleisissä tapahtumissa ja muutenkin yhteyksissä, joissa saamelaiset ovat kokoontuneet. Áillohaš – Nils Aslak Valkeapään taiteessa on kokonaisvaltainen saamelaisnäkemys ja hän on taiteilija, johon saamelaiset tuntevat sukulaisuuttaan. <em type="italic">Sámi eatnan duoddariid </em>-joiussa on paljon samankaltaisuuksia kunkin Saamenmaan joikuperinteen kanssa, ja sitä voi yhdistää sekä <em type="italic">vuelie, vuolle, luohti, livđe </em>ja <em type="italic">leu´dd </em>musiikkiin <em type="italic">. </em>Joiku edustaa saamelaisten yhteenkuuluvuutta Saamenmaahan, samalla kun se kuvaa saamelaisten rakkautta omiin maihin. Saamenmaa on se pehmeä syli, jota me vaalimme ja kaipaamme. </p>
<p>Saamelaisten kansallisten symbolien lautakunta ehdottaa kansallisjoiuksi ko. joiun, koska se tunnetaan ympäri saamelaisten asuinaluetta ja jota monet ovat joikanneet, ja jonka Áillohaš – Nils Aslak Valkeapää on itse nauhoittanut vuonna 1978. Saamelaisten kansallisten symbolien lautakunta ehdottaa Áillohaš – Nils Aslak Valkeapään itsensä vuonna 1996 kirjoittamaa tekstiä joiun sanoiksi, ja joita hän on myöhemmin julkaissut kirjassaan <em type="italic">Girddán, seivvodan </em>vuonna 1999. Saamelaisten kansallisjoikua tulee voida pelkästään joikata ilman tekstiä, muutamin joiun sanoin tai kokonaan tekstillä. </p>
<p><em type="italic">Sámieatnan duoddariid </em><em type="italic">dáid sámi mánáid ruoktu </em><em type="italic">galbma geađge guorba guovlu </em><em type="italic">sámi mánáid ruoktu </em></p>
<p><em type="italic">Beaivi Áhči gollerisku </em><em type="italic">almmi allodagas </em><em type="italic">coahkká váibmu Eanan eatni </em><em type="italic">eallin eatnun šoavvá </em></p>
<p><em type="italic">Mánu silbbat šelggonasat </em><em type="italic">jietnja meara márra </em><em type="italic">guovssahasat násteboagán </em><em type="italic">lottit ráidarasas </em></p>
<p><em type="italic">Vuoi dáid Davvi duovdagiid </em><em type="italic">dán viiddis almmi ravdda </em><em type="italic">garra dálkkit juoiggadallet </em><em type="italic">máná vuohttunluđiid </em></p>
<p><em type="italic">vuoi dáid fávrrus eatnamiid </em><em type="italic">vuoi jávrriid čuovgi čalmmiid </em><em type="italic">liegga litna eatni salla </em><em type="italic">gievvudeaddji gietkka </em></p>
<p><em type="italic">Biegga buktá Biegga doalvu </em><em type="italic">duottar dat lea duottar </em><em type="italic">duoddar duohken duoddar askkis </em><em type="italic">sámi mánáid dorvu </em></p>
<p><em type="italic">Sámieatnan duoddariid </em><em type="italic">dáid sámi mánáid ruovttu </em><em type="italic">šearrát gearrá šealggáhallá </em><em type="italic">sámi mánáid ruoktu </em></p>
<p>Saamelaisten kansallisten symbolien lautakunnan ehdotus viedään käsiteltäväksi Saamelaisten 22. konferenssiin v. 2021.</p>
<p type="title">Taustaa</p>
<p>Saamelaisten kansallisten symbolien lautakunnan ovat nimenneet Saamelaisneuvosto ja Norjan, Ruotsin ja Suomen Saamelaiskäräjät. Lautakunnan jäseninä ovat Petra Biret Magga-Vars, Anders Kråik, Lars Anders Bær, Ol Johan Gaup, Thomas Åhren ja Anna Sakmarkina.</p>
<p>Saamelaiskonferenssi Tråantessa v. 2017 pyysi, että Saamelaisten kansallisten symbolien lautakunta aloittaa saamelaisten kansallisjoikuprosessin, ja esittää sopivan joiun saamelaisten kansallisjoiuksi ja tuo ehdotuksensa käsiteltäväksi Saamelaisten 22. konferenssiin. Lautakunta on tehnyt työtänsä kohta kaksi vuotta ja löytänyt ehdotuksensa. Työ jatkuu vielä ja joiku sovelletaan saamen kielille ja joikuperinteisiin ja muutoin valmistellaan päätöksentekoa varten.</p>
<p type="title">Yhteyshenkilö</p>
<p>Anders Kråik, tel. +46 70 224 71 61 Saamelaisten kansallisten symbolien lautakunnan puheenjohtaja välillä 2017-2019</p>
<p>Petra Magga-Vars, tel+358 40 732 55 03 Saamelaisten kansallisten symbolien lautakunnan puheenjohtaja 19.09.2019 alkaen.</p>
<p><em type="italic">Kuva: Tarja Länsman </em></p>
</body></document>
