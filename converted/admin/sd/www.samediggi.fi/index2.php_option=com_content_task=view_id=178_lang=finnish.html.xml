<document xml:lang="fin" id="no_id"><header><title>Samediggi - Saamelaiskäräjät - Saamelaiskäräjille varoja lisäbudjetista</title><genre code="admin"/><author><unknown/></author><wordcount>94</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=178&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=178_lang=davvi.html"/><parallel_text xml:lang="smn" location="index2.php_option=com_content_task=view_id=178_lang=anaras.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Saamelaiskäräjille varoja lisäbudjetista</p>
<p>Saamelaiskäräjät saa valtioneuvoston 21.10. sopimasta kolmannesta lisäbudjetista 50.000 euron lisärahoituksen toimintaansa. Saamelaiskäräjien talous on ollut kireällä jo useamman kuukauden ajan ja menot on jouduttu pienentämään minimiin.</p>
<p>Saamelaiskäräjien puheenjohtaja Klemetti Näkkäläjärvi (Juvvá Lemet) pitää lisärahoitusta erinomaisena asiana. Lisärahoitus mahdollistaa toiminnan jatkumisen normaaliin tapaan loppuvuoden ajan. - Pidän lisärahoitusta ennen kaikkea tunnustuksena saamelaiskäräjille hyvin tehdystä työstä. Tämä antaa hyvät valmiudet kehittää toimintaa ja jatkaa tuloksellista edunvalvontaa.</p>
<p>Näkkäläjärvi on erityisen tyytyväinen siihen, että saamelaiskäräjien tekemä lisärahoitushakemus sai tukea yli puoluerajojen. -Erityisesti on kiitettävä oikeusministeriötä ja Lapin kansanedustajia. Saamelaiskäräjien valtionavustus sisältyy valtion talousarviossa oikeusministeriön pääluokkaan.</p>
</body></document>