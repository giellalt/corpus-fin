<document xml:lang="fin" id="no_id"><header><title>Ijahis idja -festivaali järjestetään tulevana viikonloppuna Inarissa - Samediggi</title><genre code="admin"/><author><unknown/></author><year>2021</year><wordcount>146</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/08/12/ijahis-idja-festivaali-jarjestetaan-tulevana-viikonloppuna-inarissa/</origFileName><parallel_text xml:lang="sme" location="ijahis_idja-festivala_lagiduvvo_boahtte_vahkuloahpas_anaris.html"/><parallel_text xml:lang="smn" location="ijattes_ijja_-festivaal_uarnejuvvoo_puattee_oholoopa_anarist.html"/><parallel_text xml:lang="sms" location="ijahis_idja_-_festivaal_ja_rjste_puo_tti_nea_ttel-_looppast_aanrest.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ijahis idja -festivaali järjestetään tulevana viikonloppuna Inarissa</p>
<p>Ijahis idja -festivaali järjestetään Inarissa tulevana lauantaina 14.8.2021. Festivaali järjestetään tänä vuonna yksipäiväisenä.</p>
<p>Festivaalin aikana lavalle nousevat mm. Jon Henrik Fjällgren, Ulla Pirttijärvi &amp; Ulda sekä Ailu x Amoc. Jo perinteeksi muodostunut suopunginheittokilpailu on ohjelmassa myös tänä vuonna. Lisäksi luvassa on nuortenkonsertti, pop-up -työpajoja ja festivaalien ajan jatkuvat saamenkäsityön markkinat.</p>
<p>Festivaali järjestetään koronaturvallisuussuositusten mukaisesti. Festivaalialue on laaja ja turvavälien pitäminen on mahdollista. Myös wc-kapasiteettia on lisätty tälle vuodelle. Festivaali pyytää ihmisiä saapumaan vain terveenä tapahtumaan ja noudattamaan koronaturvallisuusohjeita etäisyyksistä ja hygieniasta sekä suosimaan korttimaksua käteisen sijaan festivaalialueella.</p>
<p>Festivaali striimataan maailmanlaajuisesti eli tunnelmaan pääsee mukaan myös kotoa. Livestream löytyy osoitteesta www.sajos.fi/live .</p>
<p>Festivaalin ohjelma ja lisätiedot osoitteessa www.ijahisidja.fi .</p>
<p>Liput myynnissä osoitteessa www.lippu.fi .</p>
<p>Ijahis idjan järjestävät yhteistyössä Anára Sámisearvi ry, Saamelaiskäräjät, Saamelaiskulttuurikeskus Sajos, Kahvila Čaiju, Saamelaisalueen koulutuskeskus ja Inarin kunta.</p>
<p><em type="italic">Lisätietoja: </em></p>
<p>Tuottaja Oula Guttorm oula.guttorm(at)samediggi.fi +358 40 667 4545</p>
</body></document>
