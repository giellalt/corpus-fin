<document xml:lang="fin" id="no_id"><header><title>Saamelaiskäräjät hakee inarinsaamenkielisen oppimateriaalisuunnittelijan viransijaista - hakuaikaa jatkettu 11.2.2022 saakka - Samediggi</title><genre code="admin"/><author><unknown/></author><year>2022</year><wordcount>167</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/02/07/saamelaiskarajat-hakee-inarinsaamenkielisen-oppimateriaalisuunnittelijan-viransijaista/</origFileName><parallel_text xml:lang="sme" location="samediggi_ohca_anarasgielat_oahppamaterialaplanejeaddji_virgesadjasacca_-_ohcanaigi_lea_jotkojuvvon_11_2_2022_radjai.html"/><parallel_text xml:lang="smn" location="samitigge_oca_anaraskielalii_oppamateriaalvuavajeijee_virgesajasii_-_samitigge_juatka_uuccamaaigi_11_2_2022_rai.html"/><parallel_text xml:lang="sms" location="saa_mte_gg_oocc_aanarsaa_mkiollsaz_mattmateriaalplaaneei_ve_rggsajjsa_-_ooccamaai_j_lie_juatkkam_11_2_2022_rajja.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät hakee inarinsaamenkielisen oppimateriaalisuunnittelijan viransijaista – hakuaikaa jatkettu 11.2.2022 saakka</p>
<p>Saamelaiskäräjät ilmoittaa haettavaksi inarinsaamenkielisen oppimateriaalisuunnittelijan viransijaisuuden. Saamelaiskäräjillä työskentelee useita oppimateriaalisuunnittelijoita, joiden tehtävät on määritelty Saamelaiskäräjien työjärjestyksen 41 §:ssä. Oppimateriaalisuunnittelijoiden tehtävänä on mm. huolehtia oppimateriaalisihteerin kanssa yhteistyössä oppimateriaaliprojektien toteuttamisesta ja oppimateriaalityöryhmien ohjauksesta sekä huolehtia oppimateriaaleja koskevasta tiedottamisesta, Saamelaiskäräjien oppimateriaalinäyttelystä ja -arkistosta. Haettavana olevassa oppimateriaalisuunnittelijan tehtävässä edellytetään erityisesti hyvää inarinsaamen kielen osaamista.</p>
<p>Säädösperusteisena kelpoisuusvaatimuksena on viran edellyttämä koulutus ja lisäksi vaaditaan saamen kielen taitoa (asetus 1727/95). Viran menestyksellinen hoitaminen edellyttää soveltuvaa tutkintoa, pedagogista osaamista, koulutusasioiden ja hallinnollisten tehtävien tuntemusta sekä hyviä yhteistyö- ja vuorovaikutustaitoja.</p>
<p>Palkkaus määräytyy Saamelaiskäräjien palkkausjärjestelmän vaativuustason IV/IV mukaan (peruspalkka ilman lisiä 2597,07 euroa/kk). Peruspalkan lisäksi maksetaan työkokemuksen mukaan määräytyvät kokemuslisät sekä 24 % saamelaisalueen lisä. Viransijaisuus alkaa sopimuksen mukaan, ja se kestää 31.12.2023 saakka. Viran täyttämisessä noudatetaan kahden kuukauden koeaikaa.</p>
<p>Hakemukset liitteineen tulee toimittaa Saamelaiskäräjien sihteeristöön 11.2.2022 mennessä osoitteeseen https://www.sympahr.net/public/pq.aspx?4421272b .</p>
<p>Lisätietoja antavat koulutussihteeri Ulla Aikio-Puoskari 010 839 3112 ja oppimateriaalisihteeri Petra Kuuva 010 839 3119. Saamelaiskäräjien toimintaan voi tutustua nettiosoitteessa www.samediggi.fi .</p>
<p>Inarissa 14.1.2022 Saamelaiskäräjät</p>
</body></document>
