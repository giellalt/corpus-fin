<document xml:lang="fin" id="no_id"><header><title>Vielä on aikaa hakea kouluvierailijaksi - Samediggi</title><genre code="admin"/><author><unknown/></author><year>2018</year><wordcount>169</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/11/26/viela-on-aikaa-hakea-kouluvierailijaksi/</origFileName><parallel_text xml:lang="sme" location="vel_lea_aigi_ohcat_skuvlagalledeaddjin.html"/><parallel_text xml:lang="smn" location="vala_lii_asto_uuccad_skovlakyessin.html"/><parallel_text xml:lang="sms" location="vol_lij_ai_gg_ooccad_skooulko_ll_jee_jen.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Vielä on aikaa hakea kouluvierailijaksi</p>
<p>Saamelaiskäräjien nuorisoneuvoston ja Nuorten Akatemian Dihtosis-hankkeessa tarjotaan yläkouluille saamelaisteemaisia kouluvierailuja. Haemme nyt innokkaita yli 18-vuotiaita saamelaisnuoria ympäri Suomea kouluvierailijoiksi kevään 2019 aikana toteutettaviin vierailuihin. Hakuaika on käynnissä vielä tämän viikon.</p>
<p>Vierailijoiden tehtävänä on itsenäisesti pitää saamelaiskulttuurista kertova vierailu yläkouluissa. Tunti jakautuu info-osuuteen sekä toiminnallisten tehtävien tekoon yhdessä nuorten kanssa. Vierailujen tarkoitus on levittää tietoa saamelaisista ja saamelaiskulttuurista valtaväestön nuorille. Materiaalit ovat valmiina, joten vierailijan tehtävänä on kouluissa vierailu. Vierailijoille järjestetään koulutus Helsingissä 14.1.2018, jossa heidät perehdytetään. Koulutukseen osallistuminen on edellytys vierailijana toimimiseen.</p>
<p>Kouluvierailut toteutetaan koulupäivien aikana ajalla 1.2.-31.5.2018. Vierailijoiden ei tarvitse sitoutua mukaan koko kevääksi, vaan vierailujen määrä riippuu tilauksista sekä vierailijoiden omista aikatauluista. Voit siis tehdä vierailuja muiden töiden tai opintojesi ohella. Jokaisesta vierailusta maksetaan 54 € suuruinen palkkio sekä matkakulut vierailukohteeseen.</p>
<p>Haemme vierailijoita mm. pääkaupunkiseudulle, Jyväskylään, Tampereelle, Ouluun ja Rovaniemelle. Myös muilta paikkakunnilta kiinnostuneet saamelaisnuoret voivat hakea mukaan.</p>
<p>Toimita vapaamuotoinen hakemuksesi 30.11.2018 klo 16.00. mennessä osoitteeseen: minna.lehtola(at)samediggi.fi</p>
<p type="title">Lisätietoja:</p>
<p>Minna Lehtola  Projektityöntekijä  tel: 010 839 3132 | +358 40 650 3620  minna.lehtola(a)samediggi.fi</p>
<p>https://www.samediggi.fi/dihtosis-hanke/</p>
</body></document>
