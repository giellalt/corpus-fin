<document xml:lang="fin" id="no_id"><header><title>GOLLEGIELLA – Pohjoismainen saamen kielen kielipalkinto jaetaan syksyllä 2022 - Samediggi</title><genre code="admin"/><author><unknown/></author><wordcount>194</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/08/03/gollegiella-pohjoismainen-saamen-kielen-kielipalkinto-jaetaan-syksylla-2022/</origFileName><parallel_text xml:lang="sme" location="gollegiella_-_davviriikkalas_sami_giellabalkkasupmi_geigejuvvo_2022.html"/><parallel_text xml:lang="smn" location="kollekiela_-_tave-eennamlas_samikiela_kielapalhasume_juahhoo_cohcuv_2022.html"/><parallel_text xml:lang="sms" location="ta_vvjannmallas_saa_mkiol_kiollcistt_jue_jjet_cahcca_2022.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">GOLLEGIELLA –  Pohjoismainen saamen kielen kielipalkinto jaetaan syksyllä 2022</p>
<p>GOLLEGIELLA – pohjoismainen saamen kielipalkinto jaetaan 10. kerran syksyllä 2022 saamelaisasioista vastaavien ministereiden ja saamelaiskäräjien puheenjohtajien tapaamisessa, joka järjestetään myöhäissyksyllä 2022 Ruotsissa. Palkinto myönnetään yksityishenkilöille tai yhteisöille Norjassa, Ruotsissa, Suomessa tai Venäjällä saamen kielten edistämisestä.</p>
<p>Gollegiella palkinnon ovat perustaneet saamelaisasioista Norjassa, Ruotsissa ja Suomessa vastaavat ministerit ja näiden maiden saamelaiskäräjien puheenjohtajat. Palkinto jaettiin ensimmäisen kerran vuonna 2004 ja se jaetaan joka toinen vuosi. Palkinto on suuruudeltaan 15 000 euroa.</p>
<p><em type="italic">Kielipalkinnon tavoite </em>Kielipalkinnon tavoitteena on myötävaikuttaa saamen kielten edistämiseen, kehittämiseen tai säilymiseen Norjassa, Ruotsissa, Suomessa ja Venäjällä. </p>
<p><em type="italic">Kuka voi saada palkinnon? </em>Kielipalkinto myönnetään yksityishenkilöille, ryhmille tai yhteisöille (ml. yhdistys, laitos), jotka ovat ansioituneet toimimalla merkittävällä tavalla saamen kielten edistämiseksi, kehittämiseksi tai säilymiseksi. Palkinto voidaan myöntää esimerkiksi kirjallisista, suullisista tai muista ansioista, jotka sijoittuvat hyvin laajalti eri toimialueille. Palkinto voidaan jakaa kahden palkinnonsaajan kesken. </p>
<p><em type="italic">Ilmoita oma ehdokkaasi! </em>Yksityishenkilö, ryhmä tai yhteisö Norjassa, Ruotsissa, Suomessa ja Venäjällä voi tehdä oman ehdotuksensa vuoden 2022 palkinnon saajasta. Ehdotus palkinnon saajaksi ja korkeintaan 1-2 sivun kirjallinen perustelu tulee toimittaa viimeistään 07.08.2022 osoitteeseen: </p>
<p>gollegiella@sametinget.se Gollegiella Sametinget Box 90 SE-981 22 Giron/Kiruna</p>
<p>Lisätietoja antaa: Anita Kitok arviointikomitean sihteeri anita.kitok@sametinget.se + 46 (0)980-681 98</p>
</body></document>
