<document xml:lang="fin" id="no_id"><header><title>Meille syntyy uusi Lappi – Kuntakiertueen päivämäärät saamelaisalueella - Samediggi</title><genre code="admin"/><author><unknown/></author><year>2018</year><wordcount>472</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/05/22/meille-syntyy-uusi-lappi-kuntakiertueen-paivamaarat-saamelaisalueella/</origFileName><parallel_text xml:lang="sme" location="midjiide_sadda_odda_lappi_-_johtinplana_beaivemearit_sameguovllus.html"/><parallel_text xml:lang="smn" location="mijjan_sadda_udda_lappi_-_kieldarieggee_peivimereh_samikuavlust.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Meille syntyy uusi Lappi – Kuntakiertueen päivämäärät saamelaisalueella</p>
<p><em type="italic">UUSI LAPPI –kuntakiertueen päivämäärät saamelaisalueella: </em></p>
<p>Sodankylässä, Inarissa, Utsjoella ja Enontekiöllä järjestetään päivän aikana saamenkielinen tilaisuus, jossa on myös tulkki mukana. Paikalla on myös pohjoissaamenkielisiä työntekijöitä. Voit keskustella saamenkielisten palvelujen valmistelijan sekä saamenkielisten hanketyöntekijöiden kanssa ja kysyä uudistuksesta.</p>
<p>Ryhmät valmistelijoita jalkautuvat ja jakaantuvat eri paikkoihin päivän aikana. Löydät meidät kiertueen aikana muun muassa seuraavista paikoista:</p>
<p><em type="italic">Ma 28.5. Sodankylä </em></p>
<list><p type="listitem">7 – 9 Alatalon Nesteellä asukaskeskustelua ja haastatteluja</p>
<p type="listitem">9.30 – 11 K-kauppa Pohjantähdellä asukastapaamisia ja haastatteluja</p>
<p type="listitem">13.30 – 14.30 Sodankylän kunnanviraston kahviossa henkilöstön kanssa keskustelua &amp; Hannuksenkartanon työntekijöiden taukotilassa henkilöstön kanssa keskustelua</p>
<p type="listitem">15 – 17 Kaikille avoin yhteenvetotilaisuus ja päivän koontia Päivin Kammarilla – KAHVITARJOILU</p>
<p type="listitem"><em type="italic">17 – 19 Vuotson koululla kaikille avoin keskustelutilaisuus – TULKKAUS </em></p>
</list><p><em type="italic">Ti 29.5. Inari </em></p>
<p><em type="italic">Inarin kirkonkylällä </em></p>
<list><p type="listitem">klo 12.00-13.30 NESTE- huoltoasemalla asukastapaamisia ja haastatteluja</p>
<p type="listitem">klo 15 – 17 Saamelaiskulttuurikeskus Sajoksen aulassa &amp; pihalla asukkaiden tapaamisia</p>
<p type="listitem"><em type="italic">klo 17.00-19.00 Saamelaiskulttuurikeskus Sajoksella kaikille avoin yleisötilaisuus. TULKKAUS SAAMENKIELILLE JA KAHVITARJOILU </em></p>
</list><p><em type="italic">Ivalossa </em></p>
<list><p type="listitem">klo 10.00 – 11.30 Ravintola Lounatuulessa kunnantalolla keskustelua henkilöstön kanssa</p>
<p type="listitem">klo 12.30-14.00 Ivalon terveyskeskuksessa ja ruokalassa asukaskohtaamisia</p>
<p type="listitem">klo 13.00-14.30 Palvelukoti Männikössä keskustelutilaisuus henkilöstön kanssa</p>
<p type="listitem">klo 14.00- 16.30 S-Market Vaskoolilla kuntalaisten kohtaamisia ja haastatteluja</p>
<p type="listitem">klo 17.00-19.00 Kaikille avoin <span type="quote">”Mitä nousi esiin meidän kunnassamme”</span> -keskustelutilaisuus kunnantalon valtuustosalissa. KAHVITARJOILU</p>
</list><p><em type="italic">Ke 30.5. Utsjoki </em></p>
<list><p type="listitem">Klo 10 – 12 Nuorgamissa asukaskohtaamisia ja keskustelua</p>
<p type="listitem">Klo 11 – 14 Karigasniemellä asukaskohtaamisia ja keskustelua</p>
<p type="listitem">Klo 14 – 15.30 Kylätalo Giisalla asukaskohtaamisia ja keskustelua</p>
<p type="listitem"><em type="italic">Klo 16 – 18 Avoin keskustelutilaisuus kaikille kuntalaisilla, henkilöstölle ja luottamushenkilöille kunnan virastotalolla – TULKKAUS JA KAHVITARJOILU </em></p>
</list><p><em type="italic">To 31.5. Enontekiö </em>(tarkempi aikataulu ja paikka varmistuu myöhemmin) </p>
<p><em type="italic">Katso tarkempi ohjelma </em>: </p>
<p>www.lapinmaakunta.fi/uusilappi ja kunnanviraston ilmoitustaulu.</p>
<p><em type="italic">Meille syntyy uusi Lappi </em></p>
<p>Yhden Lapin kasvattamiseen tarvitaan kokonainen maakunta!</p>
<p>Maakunta- ja sote-uudistus on iso muutos, joka koskee sinuakin. Me, uudistuksen valmistelijat, kierrämme Lappia touko-kesäkuussa 2018 kertomassa maakuntauudistuksesta ja kuuntelemassa sinua.</p>
<p>Tule keskustelemaan kanssamme kasvotusten ja vaikuta siihen, kuinka huomisen Lappi toimii! Alta löydät kiertuepaikat ja päivämäärät.</p>
<p>Teemme kierroksella myös kyselyhaastattelua, jonka tarkoituksena on kerätä tietoa Lapin maakunnan asukkailta sosiaali- ja terveyspalvelukokemuksista, palvelutarpeista ja odotuksista maakunnan palvelulupauksen laadintaa varten. Voit vastata kyselyyn myös verkossa. Kysely käännetään myös saameksi.</p>
<p><em type="italic">Mikä on maakunta- ja sote-uudistus ja miksi se tehdään? </em></p>
<p>Maakunta- ja sote-uudistuksella varmistamme, että kaikilla on tulevaisuudessakin laadukkaat ja tasavertaiset julkiset palvelut kaikkialla maassa.</p>
<p>Uudistus vaikuttaa kaikkien 180 000 lappilaisen palveluihin.</p>
<p>Uudistus koskee noin 9 000 ihmisen työtä maakunnassamme.</p>
<p><em type="italic">Tulevalla maakunnalla on merkittäviä tehtäviä </em></p>
<p>Maakunta vastaa vuodesta 2020 alkaen muun muassa sosiaali- ja terveyspalveluista, työvoima- ja yrityspalveluista, eläinlääkäripalveluista, lomituspalveluista, maakuntakaavoituksesta ja pelastustoimesta. Lisäksi maakunnan järjestämisvastuulle siirtyy esimerkiksi alueiden kehitys, liikennesuunnittelu, ympäristöterveydenhuolto sekä maakunnallisen identiteetin ja kulttuurin edistäminen.</p>
<p><em type="italic">Miten palvelut tulevaisuudessa tuotetaan? </em></p>
<p>Maakunta järjestää palveluita eri tavoin, asukkaiden tarpeiden mukaisesti ja lähellä ihmisiä. Palveluita uudistetaan digitaalisiksi niissä asioissa, joissa se on tarkoituksenmukaista.</p>
<p>Uusia toimintatapoja otetaan käyttöön ja asukkaiden vaikutusmahdollisuudet palveluiden kehittämisessä lisääntyvät.</p>
<p><em type="italic">Vaikuta! </em></p>
<p>Kuka päättää palveluistasi? Käytä ääntäsi historiallisissa ensimmäisissä maakuntavaaleissa!</p>
<p><em type="italic">Lisätietoja: </em></p>
<p>Suunnittelija Sarita Kämäräinen, sarita.kamarainen(at)samediggi.fi / +358 40 724 8224</p>
<p>www.lapinmaakunta.fi</p>
</body></document>
