<document xml:lang="fin" id="no_id"><header><title>Samediggi - Saamelaiskäräjät - Saamelaiskäräjien hallituksen kokous 11.12.2015</title><genre code="admin"/><author><unknown/></author><wordcount>174</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1150&amp;lang=finnish</origFileName><parallel_text xml:lang="sme" location="index2.php_option=com_content_task=view_id=1150_lang=davvi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Saamelaiskäräjien hallituksen kokous 11.12.2015</p>
<p>Saamelaiskäräjien hallitus kokoontui vuoden 2015 viimeiseen kokoukseen 11.12.2015 Inarissa.</p>
<p>Saamelaiskäräjien hallitus jatkoi Saamelaiskäräjien työjärjestyksen uudistuksen käsittelyä. Hallitus käsitteli työjärjestysluonnoksen loppuosan (22- 89 §) ja hyväksyi sen esitettäväksi Saamelaiskäräjien kokoukselle.</p>
<p>Hallitus päätti esittää Saamelaiskäräjien kokoukselle ma hallintopäällikkö Pia Ruotsalaa hallintopäällikön virkaan. Virkaan haki määräajassa kaksi henkilöä. Molemmilla virkaan hakeneista henkilöistä on katsottava olevan viran menestyksellisen hoitamisen edellyttämä soveltuva ylempi korkeakoulututkinto. Hakijoista ainoastaan ma hallintopäällikkö Pia Ruotsalalla on virkaan valittavalta asetuksen 1727/95 mukaan edellytettävä saamen kielen taito. Ruotsala on lisäksi osoittanut ma. tehtävää hoitaessaan kelpoisuutensa ja sopivuutensa kyseiseen tehtävään.</p>
<p>Hallitus käsitteli selvityksen saamelaisen kulttuurimäärärahan käytöstä vuonna 2014 ja hyväksyi sen esitettäväksi Saamelaiskäräjien kokoukselle.</p>
<p>Hallitus hyväksyi sosiaali- ja terveyslautakunnan selvityksen vuoden 2014 saamelaisen sosiaali- ja terveyspalvelumäärärahan käytöstä sekä ehdotuksen Saamelaiskäräjien toimintasuunnitelma-talousarvioksi vuodeksi 2016 esitettäviksi Saamelaiskäräjien kokoukselle.</p>
<p>Hallitus päätti käyttää Saamelaiskäräjien talousarviossa olevaa saamen kieltä koskevaa määrärahaa koltansaamen sanakirjahankkeeseen. Lisäksi hallitus keskusteli käännöspalveluista saatujen tulojen käytöstä ja totesi, että taloudellisen tilanteen vuoksi tulot joudutaan käyttämään Saamelaiskäräjien varsinaiseen toimintaan. Hallitus hyväksyi lausuntoluonnoksia kullanhuuhdontahakemuksista.</p>
<p>Lisätietoja antaa Saamelaiskäräjien I varapuheenjohtaja Heikki Paltto puh. 040 756 9075, heikki.paltto(at)gmail.com</p>
</body></document>