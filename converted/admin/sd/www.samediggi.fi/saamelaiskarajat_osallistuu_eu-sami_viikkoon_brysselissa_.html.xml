<document xml:lang="fin" id="no_id"><header><title>Saamelaiskäräjät osallistuu EU-Sámi viikkoon Brysselissä   - Samediggi</title><genre code="admin"/><author><unknown/></author><year>2022</year><wordcount>168</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/06/21/saamelaiskarajat-osallistuu-eu-sami-viikkoon-brysselissa/</origFileName><parallel_text xml:lang="sme" location="samediggi_oassalasta_eu-sami_vahkkui_brysselis.html"/><parallel_text xml:lang="smn" location="samitigge_uasalist_eu-sami_ookon_brysselist.html"/><parallel_text xml:lang="sms" location="saa_mte_gg_vuassaatt_eu-sami_neattla_brysselist.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät osallistuu EU-Sámi viikkoon Brysselissä</p>
<p><em type="italic">Saamelaiskäräjien I varapuheenjohtaja Anni Koivisto osallistuu EU-Sámi viikkoon Brysselissä 20.-22. kesäkuuta 2022. </em></p>
<p>Tapahtumaviikko järjestetään osana Saamelaisneuvoston ja Suomen saamelaisnuoret ry:n hanketta Filling the EU-Sámi knowledge gaps. Tavoitteena on, että EU-Sámi viikosta tulee vuosittain järjestettävä tapahtuma, joka vahvistaa saamelaisten kumppanuutta EU-instituutioiden kanssa.</p>
<p>– Olen hyvin iloinen EU-Sámi viikosta. EU:n politiikka vaikuttaa saamelaisten asemaan ja onkin todella tärkeää, että saamelaisilla on mahdollisuus vaikuttaa päätöksiin. On myös tärkeää, että EU-päättäjien tietämys saamelaisista lisääntyy ja EU tunnistaa saamelaisten asiantuntemuksen alkuperäiskansapolitiikassa, sanoo I varapuheenjohtaja Anni Koivisto.</p>
<p>Saamelaiskäräjien nuorisoneuvostoa tapahtumassa edustavat Anni-Sofia Niittyvuopio, Anni-Sofia Löf ja Lilja Ljetoff. Lisäksi tapahtumassa on mukana Saamelaiskäräjien jäsen ja kulttuurilautakunnan puheenjohtaja Pirita Näkkäläjärvi. Näkkäläjärvi osallistuu Saamelaiskäräjien edustajana paneelikeskusteluun, joka koskee EU:n ja saamelaisten välistä kumppanuutta. Saamelaiskäräjiltä tapahtumaan osallistuvat myös lakimiessihteeri Kalle Varis sekä kansainvälisten asioiden sihteeri Lars-Anders Baer.</p>
<p>Filling the EU-Sámi knowledgr gaps -projektin ovat rahoittaneet Interreg Nord, Lapin Liitto, Norjan Saamelaiskäräjät, Tromssan ja Finnmarkin lääni, Region Norrbotten ja Region Västerbotten.</p>
<p type="title">Lisätietoja:</p>
<p>Anni Koivisto I varapuheenjohtaja 040 415 5969 anni.koivisto@samediggi.fi</p>
<p><em type="italic">Kuva: Hanna Schneider </em></p>
</body></document>
