<document xml:lang="fin" id="no_id"><header><title>Saamelaiskäräjien järjestäytymiskokous jatkuu huomenna 28.2. aamulla klo 9 - Samediggi</title><genre code="admin"/><author><unknown/></author><year>2020</year><wordcount>145</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/02/27/saamelaiskarajien-jarjestaytymiskokous-jatkuu-huomenna-28-2-aamulla-klo-9/</origFileName><parallel_text xml:lang="sme" location="samedikki_ortniiduvvancoahkkin_joatkasuvva_ihttin_28_2__iddes_dmu_9.html"/><parallel_text xml:lang="smn" location="samitige_ornijdemcuakkim_juatkoo_itten_28_2__idedist_tme_9.html"/><parallel_text xml:lang="sms" location="saa_mtee_gg_riassoottamsaabbar_juatkkai_jadda_28_2__tue_laa_ciass_9.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjien järjestäytymiskokous jatkuu huomenna 28.2. aamulla klo 9</p>
<p>Saamelaiskäräjien järjestäytymiskokouksen koollekutsuja ja puheenjohtaja Kari Kyrö ilmoitti, että Saamelaiskäräjien järjestäytymiskokous jatkuu huomenna 28.2. aamulla klo 9.</p>
<p><em type="italic">Toimikaudeksi 2020-2023 asetetun Saamelaiskäräjien järjestäytymiskokous pidetään 27.-28.2.2020 Sajoksessa, Inarissa. Kokous alkaa 27.2.2020 klo 10. </em></p>
<p>Toimikaudeksi 2020-2023 asetetun Saamelaiskäräjien vanhin jäsen Kari Kyrö toimii Saamelaiskäräjien ensimmäisen kokouksen koollekutsujana. Ennen järjestäytymiskokousta Saamelaiskäräjien jäsenille ja varajäsenille järjestetään seminaari Saamelaiskäräjien toiminnan perusteista. Toimialakohtaiset perehdyttämisseminaarit järjestetään maalis-huhtikuun aikana.</p>
<p>Järjestäytymiskokouksessa Saamelaiskäräjät valitsee keskuudestaan puheenjohtajan ja kaksi varapuheenjohtajaa, asettaa hallituksen sekä asiantuntijalautakunnat ja käy lähetekeskustelun Saamelaiskäräjien vaalikauden toiminta- ja talousohjelman 2020-2023 perusteista ja sisällöstä.</p>
<p>Saamelaiskäräjien jäsenet v. 2020-2023</p>
<p>Saamelaiskäräjien kokous kokoontuu 4-5 kertaa vuodessa yleensä Saamelaiskulttuurikeskus Sajoksessa Inarissa. Kokoukset ovat julkisia ja niitä pystyy seuraamaan paikan päällä parlamenttisalissa tai live striimin kautta osoitteessa www.samediggi.fi/live . Parlamenttisalissa tulkkauslaitteet ovat yleisön käytössä. Suoran lähetyksen kautta on mahdollista kuunnella tulkattua kieltä salissa kuullun kielen lisäksi. Kokousasiakirjat löytyvät dokumenteista täältä .</p>
</body></document>
