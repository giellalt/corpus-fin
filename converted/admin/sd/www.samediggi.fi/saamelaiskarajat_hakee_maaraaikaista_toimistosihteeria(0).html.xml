<document xml:lang="fin" id="no_id"><header><title>Saamelaiskäräjät hakee määräaikaista toimistosihteeriä - Samediggi</title><genre code="admin"/><author><unknown/></author><year>2022</year><wordcount>229</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/01/08/saamelaiskarajat-hakee-maaraaikaista-toimistosihteeria-2/</origFileName><parallel_text xml:lang="sme" location="samediggi_ohca_mearreaigasas_doaimmahatcalli(0).html"/><parallel_text xml:lang="smn" location="samitigge_oca_meriaigasii_toimattahcallee(0).html"/><parallel_text xml:lang="sms" location="saa_mte_gg_aacc_mie_rraiggsaz_koontarpiisar(0).html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät hakee määräaikaista toimistosihteeriä</p>
<p>Työ alkaa sopimuksen mukaan ja kestää 31.12.2021 asti. Toimistosihteerin tehtäviin kuuluvat mm.</p>
<list><p type="listitem">yhteispohjoismaisen saamen kielten ammatti- ja resurssikeskus Sámi Giellagáldun toimistotehtävät, arkistointi, kokousten järjestäminen sekä kirjanpitotehtävistä huolehtiminen,</p>
<p type="listitem">hoitaa apuna yleisen toimiston maksuliikennettä sekä muita avustavia talous- ja yleishallinnon sekä muita hallintopäällikön erikseen määräämiä tehtäviä.</p>
</list><p>Säädösperusteisena kelpoisuusvaatimuksena on tehtävän edellyttämä koulutus ja lisäksi vaaditaan saamen kielen taitoa (saamelaiskäräjistä annettu asetus 1727/1995). Tehtävän menestyksellistä hoitamista edesauttavat hyvä saamen kielen suullinen ja kirjallinen taito sekä monipuolinen kokemus toimistotehtävistä. Lisäksi myös ruotsin tai norjan kielen taito edesauttavat tehtävän hoitamista. Työ vaatii hyviä ATK-taitoja, omatoimisuutta, suunnitelmallisuutta, järjestelmällisyyttä, tarkkuutta, järjestelykykyä, huolellisuutta, kykyä hoitaa useita eri tehtäviä samanaikaisesti sekä yhteistyö- ja vuorovaikutustaitoja. Kyky joustavaan tiimityöskentelyyn ja positiivinen asenne ovat myös tärkeitä.</p>
<p>Keskuksen tehtävänä on yhdessä saamelaiskäräjien kanssa yhteispohjoismaisen kieliyhteistyön vahvistaminen ja kehittäminen, saamen kielen vahvistaminen ja kehittäminen niin, että kunkin kieliryhmän yksilölliset tarpeet, haasteet ja voimavarat huomioidaan, ja saamen kielen elävöittäminen ja turvaaminen tulevaisuudessa.</p>
<p>Toimistosihteeri on palvelussuhteessa Suomen saamelaiskäräjiin ja palkkaus määräytyy Saamelaiskäräjien palkkausjärjestelmän vaativuustason VI ja II ryhmän mukaan (peruspalkka 1938,59 euroa/kk). Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Toimipaikka sijaitsee Saamelaiskäräjien sihteeristössä Sajoksessa. Työssä noudatetaan kahden kuukauden koeaikaa.</p>
<p><em type="italic">Hakemukset liitteineen tulee toimittaa Suomen Saamelaiskäräjien sihteeristöön 22.1.2021 mennessä osoitteeseen </em>https://www.sympahr.net/public/pq.aspx?49223d23 fi-FI Lisätietoja työstä antaa ma. saamen kieliasiain sihteeri Marko Marjomaa puh. +358 (0)10 839 3183, marko.marjomaa(at)samediggi.fi. Saamelaiskäräjien toimintaan voi tutustua nettiosoitteessa www.samediggi.fi . </p>
<p>Inarissa 8.1.2021 Saamelaiskäräjät</p>
</body></document>
