<document xml:lang="fin" id="no_id"><header><title>Puheenjohtajan avustajaksi Rosa-Máren Magga - Samediggi</title><genre code="admin"/><author><unknown/></author><year>2020</year><wordcount>200</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/04/24/puheenjohtajan-avustajaksi-rosa-maren-magga/</origFileName><parallel_text xml:lang="sme" location="sagadoalli_veahkkin_rosa-maren_magga.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Puheenjohtajan avustajaksi Rosa-Máren Magga</p>
<p><em type="italic">Enontekiöläinen Rosa-Máren Magga on nimitetty Saamelaiskäräjien puheenjohtajan Tuomas Aslak Juuson avustajaksi. </em></p>
<p>Kuva: Johanna Labba</p>
<p>Enontekiöläinen Heaikka Jovsseba Juha Rosa-Máren, Rosa-Máren Magga on nimitetty puheenjohtajan avustajaksi. Hän tulee toimimaan avustajan työssä tämän vaalikauden 2020-2023. Magga on aloittanut työssään maanantaina 20.4.2020 ja hänen työpisteensä sijaitsee Enontekiöllä.</p>
<p>Magga tulee Jauristunturista poronhoitajaperheestä. Ennen aloittamista Saamelaiskäräjillä, Magga työskenteli Norjassa Kautokeinossa Kansainvälisessä porotalouskeskuksessa (ICR) projektikoordinaattorina. Hän on myös aiemmin työskennellyt Yle Sápmilla ja Oulun yliopistossa, sekä harjoittelijana Barentsin kansainvälisessä sihteeristössä. Magga valmistui filosofian maisteriksi Oulun yliopistosta vuonna 2017. Hän on myös toiminut hallituksen jäsenenä Suomen saamelaisnuorten yhdistyksessä vuosina 2012-2017.</p>
<p>– Tuomas Aslakan kanssa meillä on taustaa yhteistyölle jo Suomen Saamelaisnuoret ry:n (SSN) ajoilta, kun olimme molemmat SSN:n hallituksessa. Uskon, että Saamelaiskäräjien puheenjohtajan avustajana pääsee tekemään hyvin monialaisesti töitä ja mukaan monenlaisiin työtehtäviin. Tässä työssä mielenkiintoista tulee olemaan se, että pääsee näkemään käytännön työtä saamelaispolitiikan keskiöstä. Olen pitkään seurannut ja ollut kiinnostunut saamelaispolitiikasta ja kansainvälisestä alkuperäiskansapolitiikasta.</p>
<p>Avustajan työtehtäviin kuuluu avustaa puheenjohtajaa hänelle tarkoitetuissa tehtävissä. Avustaja valmistelee ja esittelee tarvittaessa hallituksen, käräjien ja lautakuntien kokouksessa toimialaansa kuuluvia asioita sekä toimeenpanee niiden päätökset. Saamelaiskäräjien työjärjestyksen kohdan 7 b § mukaan hallintopäällikkö nimeää toimikaudeksi puheenjohtajalle avustajan tämän esityksestä.</p>
<p type="title">Yhteystiedot:</p>
<p>Rosa-Máren Magga rosa-maren.magga(at)samediggi.fi puh. 040 617 5113</p>
</body></document>
