<document xml:lang="fin" id="no_id">
  <header>
    <title>Samediggi - Saamelaiskäräjät - Määräaikainen projektipäällikkö</title>
    <genre code="admin"/>
    <author>
      <unknown/>
    </author>
    <wordcount>158</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index2.php?option=com_content&amp;task=view&amp;id=693&amp;lang=finnish.html</origFileName>
    <parallel_text xml:lang="sme" location="index2.php_option=com_content_task=view_id=693_lang=davvi.html"/>
    <parallel_text xml:lang="smn" location="index2.php_option=com_content_task=view_id=693_lang=anaras.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Määräaikainen projektipäällikkö</p>
    <p>Saamelaiskäräjät julistaa haettavaksi projektipäällikön määräaikaisen tehtävän, joka alkaa 2.4.2013 ja päättyy 30.6.2014. Projektipäällikkö johtaa yhteispohjoismaisen saamen kielen ammatti- ja resurssikeskuksen perustamishanketta, Sámi Giellagáldua, sekä vastaa projektin toteuttamisesta ja koordinoinnista.</p>
    <p>Tehtävään kuuluu suunnitella kielikeskuksen strategioita ja organisaatiota sekä saattaa keskuksen toiminta pysyväksi. Säädösperusteisena kelpoisuusvaatimuksena on tehtävän edellyttämä koulutus (saamelaiskäräjistä annettu asetus 1727/1995) ja lisäksi vaaditaan saamen kielen taitoa. Tehtävän menetyksellistä hoitamista edesauttaa soveltuva korkeakoulututkinto, kokemus vaativista hallinnollisista tehtävistä, johtamisesta ja pohjoismaisesta yhteistyöstä, hyvät vuorovaikutustaidot sekä riittävä norjan-/ruotsinkielen ja hyvä suomen kielen taito.</p>
    <p>Projektipäällikön toimipaikka on saamelaiskulttuurikeskus Sajoksessa Inarin kirkonkylässä ja hän on palvelussuhteessa Suomen saamelaiskäräjiin. Palkkaus määräytyy Suomen saamelaiskäräjien palkkausjärjestelmän vaativuustason IV ja siinä III-II ryhmän mukaan (peruspalkka 2448,54 – 2505,49 euroa/kk). Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät.</p>
    <p>Hakemukset liitteineen tulee toimittaa Suomen saamelaiskäräjien sihteeristöön 12.3.2013 klo 16.00 mennessä osoitteella: Sajos, 99870 Inari.</p>
    <p>Lisätietoja työstä antaa kieliasiainsihteeri Anne-Maria Magga puh. 010 839 3119 ja kieliturvasihteeri Siiri Jomppanen puh. 050 493 9018.</p>
  </body>
</document>
