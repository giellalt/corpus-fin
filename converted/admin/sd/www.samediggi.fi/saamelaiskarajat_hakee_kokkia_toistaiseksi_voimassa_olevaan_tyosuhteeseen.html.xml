<document xml:lang="fin" id="no_id"><header><title>Saamelaiskäräjät hakee kokkia toistaiseksi voimassa olevaan työsuhteeseen - Samediggi</title><genre code="admin"/><author><unknown/></author><year>2022</year><wordcount>179</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/02/07/saamelaiskarajat-hakee-kokkia-toistaiseksi-voimassa-olevaan-tyosuhteeseen/</origFileName><parallel_text xml:lang="sme" location="samediggi_ohca_goahkka_doaisttazii_famus_leahkki_bargogaskavuhtii.html"/><parallel_text xml:lang="smn" location="samitigge_oca_kokka_tuaistaazan_vyeimist_orroo_pargokoskavuotan.html"/><parallel_text xml:lang="sms" location="saa_mte_gg_aacc_kokk_mie_rte_mes_aai_j_vioggast_aarrai_tuajjkoskkvuo_tte.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät hakee kokkia toistaiseksi voimassa olevaan työsuhteeseen</p>
<p>Inarin kirkonkylään Juutuanjoen rannalle rakennettu saamelaiskulttuurikeskus Sajos on Suomen saamelaisten hallinnon ja kulttuurin keskus. Sajos on monikulttuurisuuden kohtaamispaikka – tapahtumatalo, kongressikeskus ja kokouspaikka.</p>
<p>Etsimme Sajoksen kahvila-ravintola Čaijuun yrittäjähenkistä, oma-aloitteista, positiivista, joustavaa sekä hyvät vuorovaikutustaidot ja stressinsietokyvyn omaavaa ammattitaitoista kokkia toistaiseksi voimassa olevaan työsuhteeseen 1.6.2022 alkaen.</p>
<p>Monipuolisiin työtehtäviin sisältyy lounaan ja vitriinituotteiden valmistus, kokoustarjoilut, asiakaspalvelu, tukkutilauksien hoito, astioiden, laitteiden ja keittiötilojen puhtaanapito sekä muut ravintolan yleiset työtehtävät.</p>
<p>Hakijoilta toivomme tehtävään soveltuvaa koulutustaustaa, riittävää työkokemusta vastaavista tehtävistä sekä hygienia- ja alkoholipassia. Työssä tarvitaan päivittäin saamea, suomea ja englantia. Työaika on pääosin arkisin 8–16 (36,15 t/viikko).</p>
<p>Kelpoisuusehtona on tehtävän edellyttämä soveltuva koulutus ja saamen kielen taito (asetus 1727/95). Tehtävän menestyksellinen hoitaminen edellyttää laajaa saamelaiskulttuurin tuntemusta.</p>
<p>Tarjoamme sinulle itsenäisen ja monipuolisen työtehtävän sekä mukavan tiimin tueksesi. Ravintolatyöntekijän palkkaus määräytyy Saamelaiskäräjien palkkausjärjestelmän vaativuustason VI/II mukaisesti (1978,34 e/kk). Peruspalkan lisäksi työstä maksetaan 24 %:n saamelaisalueen lisä ja työkokemuksen mukaan määräytyvät kokemuslisät.</p>
<p>Lisätietoa työstä antaa markkinointipäällikkö Katariina Guttorm 010 839 3109.</p>
<p>Hakemukset toimitettava liitteineen osoitteessa https://www.sympahr.net/public/pq.aspx?86eff48c 7.3.2022 mennessä.</p>
<p>Lisätietoja Sajoksesta ja Saamelaiskäräjistä nettisivuilta www.sajos.fi ja www.samediggi.fi</p>
<p>Inarissa 7.2.2022</p>
<p>Saamelaiskäräjät</p>
</body></document>
