<document xml:lang="fin" id="no_id"><header><title>Puheenjohtajan avustaja Rosa-Máren Magga siirtyy uuteen työhön - Samediggi</title><genre code="admin"/><author><unknown/></author><wordcount>179</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2020/08/01/puheenjohtajan-avustaja-rosa-maren-magga-siirtyy-uuteen-tyohon/</origFileName><parallel_text xml:lang="sme" location="sagadoalli_veahkki_rosa-maren_magga_sirdasa_odda_bargui.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Puheenjohtajan avustaja Rosa-Máren Magga siirtyy uuteen työhön</p>
<p>Saamelaiskäräjien puheenjohtajan avustaja Rosa-Máren Magga jättää työnsä puheenjohtajan avustajana. Magga aloittaa elokuun alussa uudessa työssään neuvonantajana Arktisen Neuvoston Alkuperäiskansojen sihteeristössä (Arctic Council Indigenous Peoples’ Secretariat). Magga on iloinen saatuaan työskennellä puheenjohtavan avustajana, mutta haluaa seurata unelmaansa ja tästä syystä vaihtaa työpaikkaa:</p>
<p>– On ollut hienoa päästä työskentelemään puheenjohtajan avustajana ja nähdä läheltä Saamelaiskäräjien poliittista työtä. Olen myös todella kiitollinen puheenjohtajalle tästä mahdollisuudesta. Yleensä suuret mahdollisuudet elämässä tulevat yhtä aikaa. Olen kuitenkin päättänyt seurata unelmaani ottamalla vastaan työtarjouksen Arktisen Neuvoston sihteeristöstä, sillä se on pitkän ajan unelmatyöni.</p>
<p>Puheenjohtaja Tuomas Aslak Juuso sanoo, että Maggan työnhakuprosessi Arktisen Neuvoston sihteeristöön oli tiedossa Saamelaiskäräjillä jo ennen Maggan aloittamista puheenjohtajan avustajana:</p>
<p>– Rosa-Máren kertoi siitä avoimesti minulle ja hallintopäällikölle jo ennen hänen valintaansa puheenjohtajan avustajaksi, ja näin ollen mahdollinen lähteminen ei tullut yllätyksenä meille. Emme tietenkään olisi halunneet hyvän työntekijän lähtevän, mutta tilanne on ollut tiedossa. Haluan kiittää häntä hyvästä työstä luotettavana avustajana ja toivotan hänelle kaikkea hyvää ja onnea uuteen työhön.</p>
<p>Arktisen neuvoston sihteeristö sijaitsee Norjan Tromssassa. Magga ehti hoitaa työtään puheenjohtajan avustajana huhtikuusta 2020 alkaen.</p>
</body></document>
