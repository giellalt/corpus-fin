<document xml:lang="fin" id="no_id"><header><title>Samediggi - Saamelaiskäräjät - Hallintopäällikön määräaikainen virka haettavana</title><genre code="admin"/><author><unknown/></author><wordcount>124</wordcount><conversion_status type="standard"/><availability><free/></availability><origFileName>http://www.samediggi.fi/index2.php?option=com_content&amp;task=view&amp;id=767&amp;lang=finnish.html</origFileName><parallel_text xml:lang="sme" location="index2.php_option=com_content_task=view_id=767_lang=davvi.html"/><parallel_text xml:lang="smn" location="index2.php_option=com_content_task=view_id=767_lang=anaras.html"/><parallel_text xml:lang="sms" location="index2.php_option=com_content_task=view_id=767_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Hallintopäällikön määräaikainen virka haettavana</p>
<p>Saamelaiskäräjät ilmoittaa haettavaksi hallintopäällikön määräaikaisen viran 1.2.2014 – 31.1.2015 väliseksi ajaksi, mahdollisesti pitempäänkin. Hallintopäällikön päätehtävänä on johtaa saamelaiskäräjien hallituksen alaisuudessa saamelaiskäräjien hallintoa, taloutta ja henkilöstöä, toimeenpanna saamelaiskäräjien päätöksiä sekä suunnitella ja kehittää käräjien toimintaa.</p>
<p>Kelpoisuusvaatimuksena on soveltuva ylempi korkeakoulututkinto sekä perehtyneisyys saamelaisasioihin ja hallintotehtäviin. Tehtävän menestyksellinen hoitaminen edellyttää hyvää johtamistaitoa, kokemusta henkilöstöhallinnosta, kykyä vaativaan ja vastuulliseen työskentelyyn ja hyvää saamen ja suomen kielen taitoa. Ruotsin/norjan kielen ja englannin kielen taito katsotaan eduksi. Palkkaus määräytyy saamelaiskäräjien palkkausjärjestelmän vaativuustason II mukaan (peruspalkka 3233,46 euroa/kk). Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Viran toimipaikka on saamelaiskulttuurikeskus Sajoksessa.</p>
<p>Hakemukset liitteineen tulee toimittaa saamelaiskäräjien sihteeristöön 13.12.2013 klo 16.00 mennessä osoitteella Sajos, 99870 Inari tai sähköpostitse osoitteeseen www.samediggi.fi</p>
<p>Inarissa 14.11.2013 Saamelaiskäräjät</p>
</body></document>