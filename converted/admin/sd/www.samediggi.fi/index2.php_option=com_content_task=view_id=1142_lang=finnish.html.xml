<document xml:lang="fin" id="no_id"><header><title>Samediggi - Saamelaiskäräjät - Saamelaiskäräjien hallituksen kokous 13.11.2015</title><genre code="admin"/><author><unknown/></author><wordcount>193</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index2.php?option=com_content&amp;task=view&amp;id=1142&amp;lang=finnish</origFileName><parallel_text xml:lang="sms" location="index2.php_option=com_content_task=view_id=1142_lang=nuortta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Saamelaiskäräjien hallituksen kokous 13.11.2015</p>
<p>Saamelaiskäräjien hallitus kokoontui 13.11.2015 Inarissa.</p>
<p>Syksyn 2015 saamelaiskäräjävaalien lopputuloksen johdosta on säädetyssä määräajassa tehty yhteensä viisi oikaisuvaatimusta. Oikaisuvaatimuksissa on vaadittu muun muassa vaalien tuloksen mitätöimistä ja uusien vaalien toimittamista. Hallitus keskusteli asiasta ja päätti siirtää asian käsittelyn jatkokokoukseen, joka pidetään Inarissa 18.11.2015 klo 16.30 alkaen.</p>
<p>Hallitus keskusteli Saamelaiskäräjien työjärjestyksen uudistamisesta. Hallitus nimesi syyskuussa 2014 työryhmän, jonka tehtävänä oli Saamelaiskäräjien työjärjestyksen uudistaminen. Työryhmä on kokouksissaan 28.9.2015 ja 5.10.2015 käsitellyt lautakunnilta sekä Saamelaiskäräjien henkilöstöltä saamansa esitykset työjärjestyksen uudistamiseksi ja näiden pohjalta laatinut luonnoksen Saamelaiskäräjien uudeksi työjärjestykseksi. Luonnos on esitelty käräjien henkilöstölle henkilöstökokouksessa 3.11.2015. Henkilöstöllä sekä lautakunnilla oli mahdollisuus ehdottaa muutoksia luonnokseen.  Hallitus käsitteli työjärjestysluonnoksen alkuosan 21e §:n saakka ja siirsi työjärjestysluonnoksen loppuosan käsittelyn (22 - 89 §) seuraavaan kokoukseen.</p>
<p>Hallitus keskusteli Saamelaiskäräjien määrärahaehdotuksen tarkennuksesta vuosille 2017 – 2020. Saamelaiskäräjien hallitus hyväksyi kokouksessaan 4.9.2015 määrärahaehdotuksen vuosille 2017 - 2020 toimitettavaksi oikeusministeriölle. Oikeusministeriön, valtiovarainministeriön ja Saamelaiskäräjien budjettineuvottelut pidettiin Helsingissä 21.10.2015.  Valtiontalouden tiukennettu kehys edellyttää kuitenkin Saamelaiskäräjien ehdotusten uudelleen arviointia ja priorisointia. Priorisoiduiksi toimiksi esitetään saamen kieliyhteistyön kehittämistä sekä saamelaiselinkeinojen ja muun maankäytön yhteensovittamista. Hallitus valtuutti puheenjohtajan ja ma. hallintopäällikön muotoilemaan lopullisen esityksen.</p>
<p>Lisätietoja antaa Saamelaiskäräjien puheenjohtaja Tiina Sanila-Aikio puh. 050 300 1780, tiina.sanila-aikio(at)samediggi.fi</p>
</body></document>
