<document xml:lang="fin" id="no_id"><header><title>Ääni työvälineenä! - valmennus - Samediggi</title><genre code="admin"/><author><unknown/></author><year>2021</year><wordcount>305</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/09/17/aani-tyovalineena-valmennus/</origFileName><parallel_text xml:lang="sme" location="jietna_bargoneavvun_-skuvlejupmi.html"/><parallel_text xml:lang="smn" location="jiena_pargoniavvun_-skovlim.html"/><parallel_text xml:lang="sms" location="jionn_tuajjneavvan_-_ha_rjjtattmos.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ääni työvälineenä! – valmennus</p>
<p><em type="italic">Ääninäyttelijä Susa Saukko valmentaa äänen käytön saloihin kulttuurikeskus Sajoksessa 8.–10. lokakuuta. </em></p>
<p>Viikonloppuvalmennus on tarkoitettu jokaiselle äänityöskentelystä ja oman äänensä mahdollisuuksista kiinnostuneelle. Valmennus alkaa perjantaina yhteisellä harjoituksella ja jatkuu lauantaina sekä sunnuntaina pienryhmätyöskentelyllä. Pienryhmissä jokaiselle on varattu oma ohjattu studioaika.</p>
<p type="title">Susa on tuttu Muumeista</p>
<p>Ääninäyttelijä-mentori Susa Saukko on toiminut yli kaksi vuosikymmentä ääninäyttelijänä sekä äänityön ohjaajana. Hän on ohjannut kaikki kolme eri kieliversiota saamenkielisistä Muumeista ja auttaa nyt osallistujia innostumaan omista äänenkäytön mahdollisuuksista työvälineenä.</p>
<p>– Tunnista oma persoonallinen ja karismaattinen tapasi ilmaista itseäsi äänelläsi! Ääni kehossamme resonoi parhaimmillaan mieltä rauhoittavasti ja toisaalta on pitkäjänteistä keskittynyttä työtä. Ääninäyttelijän työ on ihana ammatti, sanoo Susa.</p>
<p type="title">Valmennus on vahvimmillaan väylä äänitöiden pariin</p>
<p>Saamelaiskäräjien koulutus- ja oppimateriaalitoimisto tarvitsee eri ikäisiä lukijoita ja ääninäyttelijöitä oppimateriaalien tekemiseen. Valmennukseen osallistujat voivat ilmoittautua lukijoiksi saamenkielisiin oppimateriaaliprojekteihin.</p>
<p type="title">Aikataulu</p>
<p>Perjantaina kello 16–20 yhteinen valmennus kulttuurikeskus Sajoksen auditorio Dollassa.</p>
<list><p type="listitem">rento pukeutuminen ja käsipeili mukaan</p>
</list><p>Lauantaina ja sunnuntaina studio-ohjausajat pienryhmille klo 10–14 ja klo 15–19.</p>
<p>Koulutukseen otetaan 15 henkilöä. Jokainen osallistuu perjantaina yhteiseen valmennukseen sekä yhteen pienryhmään viikonlopun aikana. Pienryhmät jaetaan perjantaina paikan päällä. Valmennuksessa on tarjolla juomaa ja välipalaa. Koronaturvallisuudesta huolehditaan. Valmennus on suomeksi.</p>
<p type="title">Ilmoittautumiset sähköisesti</p>
<p>Ilmoittaudu valmennukseen viimeistään 30.9. tämän linkin kautta: https://link.webropolsurveys.com/S/34A088B721D5D1AC</p>
<p>Tervetuloa! Pueʹtted tiõrvân! Tiervâpuáttim! Bures boahtin!</p>
<p>Valmennuksen järjestävät Saamelaiskäräjien koulutus- ja oppimateriaalitoimisto sekä Saamelaisalueen koulutuskeskuksen Arktista pedagogiikkaa II, saamelaisopetuksen digiverkosto -hanke (ESR).</p>
<p type="title">Lisätietoja:</p>
<p>Petra Kuuva Oppimateriaalisihteeri 040 677 2275 petra.kuuva@samediggi.fi</p>
<p>Marita Aikio Oppimateriaalisuunnittelija 040 662 9018 marita.aikio@samediggi.fi</p>
<p>Arktista pedagogiikkaa II, saamelaisopetuksen digiverkosto -hanke (ESR) Saamelaisalueen koulutuskeskus Unni Länsman 050 502 1357 unni.lansman@sogsakk.fi</p>
<p>Arktista pedagogiikkaa II, saamelaisopetuksen digiverkosto -hanke on Euroopan sosiaalirahaston rahoittama hanke, jota koordinoi Saamelaisalueen koulutuskeskus. Osatoteuttajana on Lapin yliopisto. Mukana rahoittajina ovat myös Saamelaiskäräjät, Enontekiön, Inarin, Sodankylän ja Utsjoen kunnat. Hankkeen toteutusaika on 1.1.2019-31.10.2021. Hankkeen tavoitteena on lisätä kohderyhmien osaamista uusiin teknologioihin ja uuteen toimintakulttuuriin sekä edistää verkostoitumista digitaalisuutta hyödyntäen. Hankkeesta lisätietoa Saamelaisalueen koulutuskeskuksen verkkosivuilta: www.sogsakk.fi/arktistapedagogiikkaa2 .</p>
</body></document>
