<document xml:lang="fin" id="no_id"><header><title>Saamelaiskäräjät ilmoittaa haettavaksi osa-aikaisen erikoissuunnittelijan määräaikaisen tehtävän 50 % työajalla - Samediggi</title><genre code="admin"/><author><unknown/></author><year>2022</year><wordcount>203</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/02/21/saamelaiskarajat-ilmoittaa-haettavaksi-osa-aikaisen-erikoissuunnittelijan-maaraaikaisen-tehtavan-50-tyoajalla/</origFileName><parallel_text xml:lang="sme" location="samediggi_ohca_oasseaigasas_spesialaplanejeaddji_mearreaigasas_doibmii_50_%_bargoaigin.html"/><parallel_text xml:lang="smn" location="samitigge_almoot_uuccamnaal_uasiaigasii_spesiaalvuavajeijee_meriaigasii_pargo_50_%_pargoaigijn.html"/><parallel_text xml:lang="sms" location="saa_mte_gg_i_lmmat_ooccamnalla_vue_ssaiggsa_spesiaalplaaneei_mie_rraiggsa_tuaj_50_%_tuajjaai_jin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi osa-aikaisen erikoissuunnittelijan määräaikaisen tehtävän 50 % työajalla</p>
<p>Suunnittelija vastaa Interreg Aurora -ohjelman (2021–2027) saamelaisosa-alueen hakemuksiin sekä hankkeisiin liittyvästä neuvonnasta, viestinnästä, hankeseurannasta, hakemusten käsittelystä sekä esittelystä hallintokomitealle. Työ on osa-aikainen (50 %), ja työntekijä sijoittuu sopimuksellisesti Suomen Saamelaiskäräjille.</p>
<p>Työ alkaa sopimuksen mukaan ja kestää aluksi 31.12.2022 saakka. Interreg Aurora- ohjelman saamelaisosa-alueen työ jatkuu osa-aikaisena (50 %) vuoteen 2027 saakka edellyttäen, että asia etenee EU:ssa suunnitellusti. Lisätietoa Interreg Aurora-ohjelmasta löytyy osoitteesta https://www.interregnord.com/interreg-aurora/ .</p>
<p>Kelpoisuusvaatimuksena on soveltuva korkeakoulututkinto. Lisäksi vaaditaan saamen kielen taito (asetus 1727/95). Tehtävän menestyksellinen hoitaminen edellyttää hyvää saamelaiskulttuurin ja rajat ylittävän yhteistyön sekä hallinnollisten tehtävien tuntemusta, hyviä viestintätaitoja, valmiutta itsenäiseen työskentelyyn, kykyä tiimityöhön ja erittäin hyvää englannin kielen suullista sekä kirjallista osaamista. Työkokemus vastaavista tehtävistä sekä EU-lainsäädännön ja hallinnon tuntemus katsotaan hakijalle eduksi. Tehtävään sisältyy matkustelua hankealueella. Interreg Aurora-ohjelman ohjelmakieli on englanti. Palkka määräytyy Saamelaiskäräjien palkkausjärjestelmän vaativuustason IV/II mukaan (kokoaikaisen työsuhteen peruspalkka 2706,50 €/kk). Peruspalkan lisäksi maksetaan saamelaisalueen lisä 24 % ja työkokemuksen mukaan määräytyvät kokemuslisät. Työssä noudatetaan 6 kuukauden koeaikaa.</p>
<p>Työhakemus liitteineen tulee toimittaa Suomen Saamelaiskäräjille 11.3.2022 mennessä osoitteessa: https://www.sympahr.net/public/pq.aspx?c0b7642e</p>
<p>Lisätietoja työstä antaa hallintopäällikkö Pia Ruotsala-Kangasniemi, pia.ruotsala(at)samediggi.fi, puh. +358407262688.</p>
<p>Lisätietoja Interreg Aurora-ohjelmakaudesta antaa ohjelmapäällikkö Iiris Mäntyranta, Norrbottenin lääninhallitus iiris.mantyranta@lansstyrelsen.se puh. + 46 10 225 53 76</p>
<p>Inarissa 21.2.2022 Saamelaiskäräjät</p>
</body></document>
