<document xml:lang="fin" id="no_id"><header><title>Saamelaiskäräjät julistaa haettavaksi Saamelaiskäräjien yhteydessä toimivan Pohjois-Suomen sosiaalialan osaamiskeskuksen saamelaisyksikön määräaikaisen suunnittelijan tehtävän - Samediggi</title><genre code="admin"/><author><unknown/></author><year>2022</year><wordcount>135</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/10/31/saamelaiskarajat-julistaa-haettavaksi-saamelaiskarajien-yhteydessa-toimivan-pohjois-suomen-sosiaalialan-osaamiskeskuksen-saamelaisyksikon-maaraaikaisen-suunnittelijan-tehtavan-2/</origFileName><parallel_text xml:lang="sme" location="samediggi_almmuha_ohcanlahkai_samedikki_oktavuodas_doaibmi_davvi-suoma_sosialasuorggi_mahttinguovddaza_sameossodaga_mearreaigasas_planejeaddji_doaimma.html"/><parallel_text xml:lang="smn" location="samitigge_almoot_uuccamnaal_samitige_ooleest_tuaimee_tave-suoma_sosiaalsyergi_mattimkuavdaa_samiohtaduv_meriaigasii_vuavajeijee_pargo.html"/><parallel_text xml:lang="sms" location="saa_mte_gg_i_lmmat_ooccamnalla_saa_mtee_gg_ohttvuodast_toi_mmjeei_ta_vv-laa_ddjannam_sosiaalsue_rj_siltteemkooskoozz_saa_mjuakkaz_mie_rraiggsaz_plaaneei_tuaj_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät julistaa haettavaksi Saamelaiskäräjien yhteydessä toimivan Pohjois-Suomen sosiaalialan osaamiskeskuksen saamelaisyksikön määräaikaisen suunnittelijan tehtävän</p>
<p>Tehtävä toteutetaan osa-aikaisena (60 %). Työ alkaa 5.1.2023 ja kestää 31.12.2024 saakka. Saamelaisyksikkö vastaa saamelaisten hyvinvointipalveluiden kehittämisestä, joka on Pohjois-Suomen sosiaalialan osaamiskeskuksen valtakunnallinen erityistehtävä. Suunnittelijan tehtävät on määritelty Saamelaiskäräjien työjärjestyksessä.</p>
<p>Kelpoisuusvaatimuksena on viran edellyttämä koulutus ja lisäksi vaaditaan saamen kielen taitoa (asetus 1727/95). Tehtävän menestyksellistä hoitamista edesauttaa soveltuva korkeakoulututkinto, laaja sosiaalihuollon ja saamelaiskulttuurin tuntemus sekä kokemus kehittämistyöstä. Odotamme myös valmiutta itsenäiseen työskentelyyn, hyvää organisointi- ja paineensietokykyä sekä hyviä yhteistyö- ja vuorovaikutustaitoja.</p>
<p>Palkkaus määräytyy Saamelaiskäräjien palkkausjärjestelmän vaativuustason IV/II mukaan (peruspalkka 2 760,63 euroa/kk). Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät. Virkasuhteessa noudatetaan 6 kuukauden koeaikaa. Hakemukset liitteineen tulee toimittaa Saamelaiskäräjien sihteeristöön 25.11.2022 mennessä osoitteessa https://www.sympahr.net/public/pq.aspx?b0a127ab</p>
<p>Lisätietoja työstä saa hallintopäällikkö Pia Ruotsala-Kangasniemeltä puh. 010 839 3106.</p>
<p>Inarissa 31.10.2022 Saamelaiskäräjät</p>
</body></document>
