<document xml:lang="fin" id="no_id"><header><title>Saamelaiskäräjät ilmoittaa haettavaksi SAAMENKIELISEN LASTENMATERIAALIN KEHITTÄMISHANKKEEN MÄÄRÄAIKAISEN SUUNNITTELIJAN TEHTÄVÄN - Samediggi</title><genre code="admin"/><author><unknown/></author><year>2022</year><wordcount>176</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2018/11/01/saamelaiskarajat-ilmoittaa-haettavaksi-saamenkielisen-lastenmateriaalin-kehittamishankkeen-maaraaikaisen-suunnittelijan-tehtavan/</origFileName><parallel_text xml:lang="sme" location="samediggi_almmuha_ohcanlahkai_samegielat_manaidmateriala_ovddidanproseavtta_mearreaigasas_planejeaddji_barggu.html"/><parallel_text xml:lang="smn" location="samitigge_almoot_uuccamnaal_samikielalii_parnaimateriaal_ovdedemhaava_meriaigasii_vuavajeijee_pargo.html"/><parallel_text xml:lang="sms" location="saa_mte_gg_i_lmmat_ooccamnalla_saa_mkiollsaz_paarnaimateriaal_ooudasviikkamha_ngkkoozz_mie_rraiggsaz_plaaneei_tuaj.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Saamelaiskäräjät ilmoittaa haettavaksi SAAMENKIELISEN LASTENMATERIAALIN KEHITTÄMISHANKKEEN MÄÄRÄAIKAISEN SUUNNITTELIJAN TEHTÄVÄN</p>
<p>Työ alkaa sopimuksen mukaan mahdollisimman pian ja kestää 31.8.2019 saakka. Suunnittelija vastaa hankkeen suunnittelusta, toteuttamisesta ja raportoinnista. Hankkeen aikana on tarkoitus tuottaa alle kouluikäisille suunnattua materiaalia kolmella saamen kielellä saamelaisen varhaiskasvatuksen ja perheiden käyttöön. Painopiste tulee olemaan alle kouluikäisille soveltuvassa digitaalisessa materiaalissa. Tehtävän menestyksekästä hoitamista edesauttaa saamelaiskulttuurin tuntemus, materiaalityön ja digitaalisen toimintaympäristön tuntemus ja kyky itsenäiseen suunnittelutyöhön ja toteutukseen yhteistyössä eri toimijoiden kanssa. Kelpoisuusvatimuksena on tehtävän edellyttämä soveltuva koulutus ja saamen kielen taito (asetus 1727/95). Hankkeesta vastaa saamen kielen toimisto ja esimiehenä toimii kieliturvasihteeri. Tehtävässä noudatetaan kahden kuukauden koeaikaa.</p>
<p>Suunnittelijan palkkaus määräytyy Saamelaiskäräjien palkkausjärjestelmän vaativuustason IV/III-IV mukaan (peruspalkka 2491,54 – 2537,96 e). Peruspalkan lisäksi maksetaan saamelaisalueen lisä 24 % ja työkokemuksen mukaan määräytyvät kokemuslisät. Suunnittelijan toimipaikka sijaitsee saamelaiskulttuurikeskus Sajoksessa, ja työn hoitaminen osittain etätyönä on sopimuksen mukaan mahdollista. Vapaamuotoiset työhakemukset liitteineen tulee toimittaa Saamelaiskäräjien sihteeristöön 15.11.2018 klo 16.00 mennessä osoitteeseen Sajos, 99870 Inari tai info(at)samediggi.fi. Lisätietoja antaa kieliturvasihteeri Anne Kirste Aikio, anne-kirste.aikio@samediggi.fi / puh. 010 839 3124. Saamelaiskäräjien toimintaan voi tutustua osoitteessa www.samediggi.fi .</p>
<p>Inarissa 30.10.2018 Saamelaiskäräjät</p>
</body></document>
