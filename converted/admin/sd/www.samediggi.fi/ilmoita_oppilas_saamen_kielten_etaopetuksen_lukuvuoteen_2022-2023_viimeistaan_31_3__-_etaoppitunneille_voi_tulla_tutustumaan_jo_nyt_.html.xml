<document xml:lang="fin" id="no_id"><header><title>Ilmoita oppilas saamen kielten etäopetuksen lukuvuoteen 2022–2023 viimeistään 31.3. – etäoppitunneille voi tulla tutustumaan jo nyt! - Samediggi</title><genre code="admin"/><author><unknown/></author><year>2022</year><wordcount>251</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2022/03/28/ilmoita-oppilas-saamen-kielten-etaopetuksen-lukuvuoteen-2022-2023-viimeistaan-31-3-etaoppitunneille-voi-tulla-tutustumaan-jo-nyt/</origFileName><parallel_text xml:lang="sme" location="almmut_oahppi_samegielaid_gaiddusoahpahussii_lohkanjahkai_2022-2023_mangimusta_31_3__-_oahppodiimmuide_oazzu_oahpasnuvvat_juo_dal_.html"/><parallel_text xml:lang="smn" location="almoot_uappee_samikielai_kaidusmattaattas_luuhamihan_2022-2023_majemustaa_31_3__-_kaidusoppatijmijd_puahta_puattid_uapasmud_jo_taal_.html"/><parallel_text xml:lang="sms" location="i_lmmet_skooulnek_saa_mkioli_ougglosmatt_toozz_lookkamekka_2022-2023_maaimoozzast_31_3__-_ougglosmattciassid_vuaitt_pue_tted_tobdstoottad_ju_n_aa_n_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ilmoita oppilas saamen kielten etäopetuksen lukuvuoteen 2022–2023 viimeistään 31.3. – etäoppitunneille voi tulla tutustumaan jo nyt!</p>
<p>Ilmoita oppilas saamen kielten etäyhteyksiä hyödyntävän opetuksen pilottihankkeen opetukseen lukuvuodelle 2022–2023 viimeistään 31.3. Ilmoittautuminen opetukseen tehdään Hellewi-ilmoittautumisjärjestelmässä . Ilmoittautuminen koskee uusia oppilaita ja hankkeen opetuksessa jatkavia oppilaita. Ilmoittautumisen voi tehdä opetuksen järjestäjä, rehtori tai huoltaja.</p>
<p>Etäopetushanke tarjoaa saamen kielen (inarin-, koltan- tai pohjoissaamen) perusopetusta tai lukiokoulutusta täydentävää saamen kielen opetusta 2 viikkotuntia saamelaisten kotiseutualueen kuntien ulkopuolella oleville saamelaisoppilaille. Myös esiopetuksen oppilaat voivat osallistua hankkeen opetukseen. Saamea ei tarvitse osata entuudestaan osallistuakseen opetukseen.</p>
<p>Ilmoittautumisajan päätyttyä opetukseen osallistumisesta neuvotellaan ensin oppilaan kotikunnan kanssa. Opetusryhmät muodostetaan jokaiseen saamen kieleen erikseen oppilaiden luokka- ja kielitaso sekä lukujärjestys mahdollisimman hyvin huomioiden.</p>
<p type="title">Oppitunneille voi tulla tutustumaan jo nyt</p>
<p>Jos oppilas ja huoltajat ovat kiinnostuneita saamen kielen opiskelusta etäyhteyksin, mutta oppitunneille osallistuminen mietityttää tai jännittää, voi tunneille tulla tutustumaan ennen ilmoittautumista ja saamen opetuksen aloittamista.</p>
<p>– Tervetuloa kevään aikana tutustumiskäynnille! Vierailun aikana oppilas ja huoltajat saavat ensituntumaa siitä, minkälaista saamen opiskelu etänä olisi, kannustaa etähankkeen pohjoissaamen opettaja Máren-Elle Länsman.</p>
<p>Oppilaat ja huoltajat, jotka haluavat tutustua etäoppitunneille, voivat olla yhteydessä etähankkeen saamen kielen opettajiin tai hanketyöntekijöihin.</p>
<p type="title">Lisätietoja:</p>
<p>Anni-Sofia Niittyvuopio, hankepäällikkö Utsjoen kunta anni-sofia.niittyvuopio@edu.utsjoki.fi 040 701 2094</p>
<p>Arla Magga, hankekoordinaattori Saamelaiskäräjät arla.magga@samediggi.fi 040 687 5989</p>
<p>www.saamenetaopetus.com</p>
<p type="title">Lisätietoja Saamen kielten etäopetushankkeesta:</p>
<p>Saamen kielen etäyhteyksiä hyödyntävän opetuksen pilottihanke on Utsjoen kunnan johtama ja Saamelaiskäräjien koordinoima hanke, joka jatkuu 2023 kevätlukukauden loppuun. Hanketta rahoittaa opetus- ja kulttuuriministeriö. Hankkeen tavoitteina on tarjota saamen kielten etäyhteyksiä hyödyntävää opetusta peruskoulun oppilaille ja toisen asteen opiskelijoille saamelaisalueen kuntien ulkopuolelle kaksi viikkotuntia.</p>
</body></document>
