<document xml:lang="fin" id="no_id"><header><title>Kielipesäohjaajana aloittanut Niina Aikio-Siltala - Samediggi</title><genre code="admin"/><author><unknown/></author><year>2021</year><wordcount>177</wordcount><conversion_status type="standard"/><availability><free/></availability><multilingual/><origFileName>https://www.samediggi.fi/2021/02/24/kielipesaohjaajana-aloittanut-niina-aikio-siltala/</origFileName><parallel_text xml:lang="sme" location="giellabeassejodiheaddjin_alggahan_niina_aikio-siltala.html"/><parallel_text xml:lang="smn" location="kielapiervalstivrejeijen_algattam_niina_aikio-siltala.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Kielipesäohjaajana aloittanut Niina Aikio-Siltala</p>
<p>Saamelaiskäräjien ma. kielipesäohjaajaksi valittiin tammikuussa Niina Aikio-Siltala. Aikio-Siltala on koulutukseltaan varhaiskasvatuksen opettaja (KK) ja hän on työskennellyt aiemmin inarinsaamenkielisissä kielipesissä sekä Ivalon kouluilla inarinsaamen tuntiopettajana.</p>
<p>Kielipesäohjaajan tehtäviin kuuluu mm. kielipesien valtionavustuksen hallinnointi, kielipesätoiminnan kehittäminen yhdessä muiden toimijoiden kanssa, kielipesätyöntekijöiden koulutusten koordinointi sekä pedagogisen tuen tarjoaminen kielipesiin.</p>
<p>– Uusi työ on lähtenyt mukavasti käyntiin. Näin aluksi olen keskustellut kielipesätyöntekijöiden kanssa ajankohtaisista kuulumisista, työskennellyt valtionavustukseen liittyvien asioiden kanssa sekä suunnitellut kielipesätyöntekijöiden tämän vuoden koulutuksia. Myös kielineuvola tulee saamaan pian jatkoa ja Kuáti.fi- sivuston uudistamistyö on loppusuoralla, Aikio-Siltala kertoo.</p>
<p>– Kielenelvytys, kielipesät ja saamelainen varhaiskasvatus ovat selkeästi itselleni niitä asioita, joiden kanssa haluan työskennellä nyt ja tulevaisuudessakin, joten olen todella iloinen että pääsin pienen tauon jälkeen takaisin kielipesien pariin.</p>
<p>Kielipesäohjaajaan voi ensisijaisesti olla yhteydessä kaikkiin kielipesätoimintaan liittyvissä kysymyksissä. Kielipesäohjaaja seuraa yhdessä kieliturvasihteerin kanssa toiminnan toteutumista. Toimintaa koskevat päätökset ja linjaukset laatii Saamelaiskäräjien kielineuvosto .</p>
<p>Tältä sivulta löydät perustieota kielipesätoiminnasta: https://www.samediggi.fi/toiminta/saamen-kieli/kielipesa/</p>
<p type="title">Lisätietoja</p>
<p>Ma. kielipesäohjaaja Niina Aikio-Siltala, 040 487 5414 / 0 10 839 3115, niina.aikio-siltala(at)samediggi.fi</p>
<p>Kieliturvasihteeri Anne Kirste Aikio, 040 707 5626 / 010 839 3124, anne-kirste.aikio(at)samediggi.fi</p>
</body></document>
