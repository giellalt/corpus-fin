<document xml:lang="fin" id="no_id"><header><title/><genre code="admin"/><author><unknown/></author><wordcount>2410</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=258&amp;Itemid=10</origFileName><parallel_text xml:lang="sme" location="sami_musihkkagfidnu_loahpparaporta.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision: 154948 $; </version></header><body><p><em type="bold">S AAMELAIS MUS IIKKIKES KUS HANKKEEN LOPPURAPORTTI  </em></p>
<p><em type="bold">1. Taustatiedot    </em></p>
<p>Projektin nimi Saamelaismusiikkikeskushanke Projektikoodi S85948 Tavoiteohjelma 1B Toimintalinja  Toimenpidekokonaisuus 6, Osaamisen kehittäminen maaseudulla Projektin päävastuuviranomainen Lapin lääninhallitus Projektia hallinnoiva organisaatio Saamelaiskäräjät Projektin vastuuhenkilö Juha Guttorm, hallintopäällikkö Puhelinnumero 016-655021 Postiosoite Saarikoskentie 4, 99870 Inari</p>
<p>Loppuraportin kirjoitti Saamelaismusiikkikeskushankkeen projektipäällikkö Annukka Hirvasvuopio-Laiti.</p>
<p><em type="bold">2. Yhteenveto projektin toteutuksesta ja tuloksista  </em></p>
<p><em type="bold">Projektin tavoitteet:  </em></p>
<p><em type="bold">S aamelaismusiikkikeskushankkeen  tarkoituksena  oli  selvittää  S aamelaismusiikkikeskuksen perustamisen  ja  toiminnan  käynnistämisen  edellytyksiä  osana  Inariin  rakennettavaa S aamelaiskulttuurikeskusta, ja siinä tarkoituksessa koordinoida ja organisoida saamelaismusiikin  opetusta  kouluille;  oppilaille  ja  opettajille,  sekä  jatkaa  Ijahis  Idja  – alkuperäiskansojen musiikkitapahtuman kehittämistä ja suunnittelua.  </em></p>
<p>Saamelaismusiikkikeskushankkeen projektipäälliköksi valittiin <em type="bold">Annukka Hirvasvuopio-Laiti</em> sekä hänen  avukseen  projektityöntekijä  <em type="bold">Jussi  Isokoski.</em>  Lapin  lääninhallitus  myönsi  projektille kuukauden jatkoajan 30.11.2007 saakka, alun perin sen piti päättyä 31.10.2007.  </p>
<p>Projekti  oli  jatkohanke  Saamelaismusiikin  opetuksen  kehittämishankkeelle,  jossa  luotiin edellytyksiä  saamelaisen  musiikin  opetuksen  aloittamiselle.  ESR-hanke  Saamelaismusiikin opetuksen kehittämishanke toimi 1.1.2005 alkaen maaliskuun 2007 loppuun saakka.</p>
<p>Yhteensä  8  kuukautta  kestäneen  projektin  aikana  projektipäällikkö  ja  projektityöntekijä  jatkoivat suunnittelutyötä  Saamelaismusiikin  opetuksen  kehittämishankkeen  aikana  tehtyjen  suunnitelmien pohjalta. Projektin aikana keskityttiin erityisesti Inariin rakennettavan Saamelaiskulttuurikeskuksen yhteyteen tulevan Saamelaismusiikkikeskuksen rahoituksen järjestämiseen sekä sisällöntuotantoon. Saamelaismusiikin  kouluopetusta  pyrittiin  edistämään  ja  järjestettiin  opettajille  ja  päiväkotien työntekijöille suunnattu saamelaismusiikin koulutuspäivä 6.11.2007 Inarin Siidassa. Kouluopetusta järjestettiin yhdessä saamelaismusiikin oppikirjaa työstävien <em type="bold">Ulla Pirttijärven </em>ja<em type="bold"> Marko Jousteen </em>kanssa yhteistyössä. Nuorten bändileiri, jossa opetettiin sekä perinteistä että modernia  saamelaismusiikkia,  järjestettiin  Sevettijärvellä  2.-4.11.2007.  Ijahis  Idja  –  alkuperäiskansojen musiikkitapahtuma järjestettiin Inarin kirkonkylällä 25.- 27. toukokuuta 2007. M usiikkiterminologian  työryhmä  käänsi  laajahkon  musiikkisanastolistan  pohjoissaameksi  – puuttuva yhtenäinen musiikkisanasto on ollut suuri ongelma saamelaismusiikin opettamisessa, nyt tähän pulmaan saatiin helpotusta. </p>
<p><em type="bold">3. Projektin lähtökohta, tavoitteet ja kohderyhmä  </em></p>
<p>Hankkeen  työn  suuntaviivana  toimi  edellinen  Saamelaiskäräjien  hallinnoima  ESR-projekti, Saamelaismusiikin  opetuksen  kehittämishanke,  jonka  tarkoituksena  oli  suunnitella  ja  luoda edellytyksiä  saamelaismusiikin  opetuksen  aloittamiseksi  saamelaisalueella.  Projektin  lähtökohtana oli pyrkiä säilyttämään perinteisiä saamelaisia musiikin muotoja (joiku eli <em type="italic">luohti</em>, sekä <em type="italic">leudd, livđe</em>),  järjestää  jatkuvaa  saamelaismusiikin  opetusta  saamelaisalueelle,  motivoida  nuoria  opiskelemaan omaa  perinteistä  musiikkiaan,  tehdä  saamelaismusiikkia  tunnetuksi  sekä  osaltaan  pyrkiä kehittämään sitä. Tätä hanketta puolestaan edelsi Saamelaiskäräjien Suomen M usiikkioppilaitosten Liitolta  vuonna  2004  tilaama  esiselvitys  saamelaismusiikkiopiston  opetuksen  järjestämisestä. Työryhmän  laatimaa  esiselvitystä  ennen  Saamelaiskäräjät  oli  tilannut  Saamelaisalueen koulutuskeskukselta  selvityksen  saamelaismusiikin  opetuksen  järjestämisestä.  Tämän  selvityksen kirjoitti tutkija Ilpo Saastamoinen. </p>
<p>Saamelaismusiikkikeskushanke  liittyi  osana  vireillä  olevaan Saamelaiskulttuurikeskuksen rakentamishankkeeseen, musiikinopetus tulee olemaan yksi Saamelaiskulttuurikeskuksen keskeisiä toimintoja.  Suomen  hallitus  myönsi  Inariin  rakennettavalle  Saamelaiskulttuurikeskukselle rahoituksen  24.5.2007.  Ijahis  Idja  –  alkuperäiskansojen  musiikkitapahtumasta,  jota  hankkeen työntekijät  järjestivät  yhdessä  Anára  Sámi  Searvin, Siida-museon,  Saamelaiskäräjien, Saamelaisalueen  koulutuskeskuksen  sekä  Inarin  kunnan  kanssa,  pyritään  saamaan  pysyvä tapahtuma  Inarin  kirkonkylälle.  Tapahtuman puitteissa  järjestetään  saamelaismusiikin  konsertteja, opetusta, musiikkiseminaareja jne. ja se järjestettiin projektin aikana vuonna 2007 neljännen kerran, 25.- 27. toukokuuta (www.ijahisidja.fi).</p>
<p>Projektin  kohderyhmänä  olivat  yli  15-vuotiaat  Saamelaisalueella.  Saamelaismusiikinopetuksen suunnittelussa kuitenkin lähtökohtana oli alusta saakka se, että opetus tulevaisuudessa järjestetään jo pienestä lapsesta alkaen. Saamelaisalueen opettajat sekä päiväkotien työntekijät olivat yksi tärkeä kohderyhmä. Projektin järjestämällä opetuksella pyrittiin tukemaan sekä perinteisen että modernin saamelaismusiikin opetusta.</p>
<p><em type="bold">4. Projektin toteutus ja yhteistyö  </em></p>
<p>Projektin  aikana  kartoitettiin  projektisuunnitelman  mukaisesti  opettajien  ja  kuntien  kantaa saamelaismusiikin opetuksen järjestämisestä esimerkiksi kiertävän musiikinopettajan toteuttamana. Saamelaisalueella  on  pitkät  välimatkat  ja  etäisyydet  kylien  välillä  ja  tämä  asettaa  haasteita  myös musiikinopetukselle.  Ongelmana  on  pätevien  musiikinopettajien  saaminen  koko  alueelle.  Paikoin puutetta on myös saamelaismusiikin osaajista yleensä – paikallisperinteen opettajia ei kaikkialta  edes löydy. Opetusta pyrittäisiin toteuttamaan mahdollisimman paljon paikallisin voimin sekä nk. <span type="quote">”Learning  from  the  Elders”</span>  –  metodilla,  jossa  kenties  jo  ikääntyneetkin perinteenkantajat  jakavat perinnetietämystään  nuoremmille  koulussa.  Tällä  tavoin  organisoitunakin  perinnemusiikin opetuksessa  tarvitaan  ns.  apupedagogi,  apuopettaja  tai  koordinaattori,  joka  esim.  huolehtii käytännön  järjestelyistä  ja  tekee  perinteenkantajalle  mahdollisimman  helpoksi  luokkatilanteeseen tulemisen  sekä  toimii  myös  apuna  opetustilanteessa.  Myös  etäopetuksen  mahdollisuuksia kartoitettiin  ja  osa  tulevan  Saamelaismusiikkikeskuksen  opetuksesta  järjestetäänkin  hyvin todennäköisesti etäopetuksen avulla.</p>
<p>Projektin aikana kartoitettiin mielipiteitä siitä, miten  laajaa aluetta kiertävä  musiikinopettaja voisi hoitaa  musiikinopetuksen.  Yhtenä  vaihtoehtona  pyrittiin  kartoittamaan  miten  saamelaismusiikin opetus  järjestettäisiin  kiertävän  musiikinopettajan  toimesta  siten,  että  koulujen  ja  kuntien  osaksi jäisi  ainoastaan  matkakulujen  maksaminen.  Saamenkielisen  opetuksen  ollessa  kyseessä  tämä onnistuisi,  koska  saamenkieliseen  opetukseen  saa  100  %  valtion tuen  opettajan  palkkojen  osalta. Lisäksi on tietysti huomioitava se seikka, että suomenkielisessä opetuksessa on huomattava määrä saamelaislapsia  ja  pysyvänä  ratkaisuna  opetuksen  järjestäminen  valtion  rahoituksen  kautta ainoastaan saamenkielisessä opetuksessa oleville lapsille ei ehkä ole kovin hyvä. Saamelaislapsia on myös  suomenkielisessä  opetuksessa  hyvin  paljon  ja  vaikka  saamelaismusiikin  opetuksen järjestäminen saamenkielisen opetuksen rahoituskehyksestä onkin kannatettava, suotava ja siitä on hyvä  aloittaa,  silti  useat  opettajat  monelta  eri  koululta  ilmaisivat  huolensa  siitä,  jäävätkö suomenkieliset saamelaislapset kokonaan ilman saamelaismusiikin opetusta. Tämä on tärkeä seikka, joka  tulee  tulevaisuudessa  huomioida.  Kielikeskustelussa  toisaalta  painotettiin  myös  sitä,  että saamenkieli  kuuluu  olennaisena  osana  saamelaiseen  perinnemusiikkiin  ja  saamelaisen vokaalimusiikin kieli on perinteisesti saame.</p>
<p>Tarvetta  ja  kiinnostusta  olisi  myös  saada  suomenluokille  saamelaismusiikin  opetusta  niin,  että  se tulisi  tutuksi  myös  alueen  suomenkieliselle  ja  suomalaiselle  väestölle.  Ideaali  tilanne  olisi,  että saamelaismusiikkia  sisällytetään  musiikin  opetussuunnitelmiin  koko  Saamelaisalueella,  ainakin enemmän kuin mitä se tätä nykyä tulee esiin musiikin opetuksessa.</p>
<p>Saamelaismusiikin  opetusta  tulee  suunnittelemaan  ja  järjestämään  Inariin  rakennettavan Saamelaiskulttuurikeskuksen  kautta  Saamelaismusiikkikeskus,  jonka  toimintaa  varten  haetaan rahoitusta jo ensi vuodelle. Ideana on järjestää niin perinteisen kuin populaarin saamelaismusiikin opetusta kouluille. Saamelaismusiikkikeskuksen visioksi suunniteltiin seuraavaa:</p>
<p>                      <em type="italic">Saamelaismusiikkikeskus  </em></p>
<p><em type="italic">säilyttää ja edelleen kehittää perinteisiä saamelaisia vokaalimusiikkityylejä (luohti,  leudd  ja  livđe),  järjestää  elävän  ja  kehittyvän  saamelaismusiikin  opetusta,  tarjoaa puitteet  saamelaisen  musiikin  ammattimaiseen  tuotantoon  ja  jakeluun,  kehittää saamelaista musiikkiosaamista, kohottaa saamelaisten musiikkityylien  imagoa ja sitä kautta lisää kiinnostusta saamelaiseen musiikkiin.  </em></p>
<p><em type="italic"> Saamelaismusiikkikeskus  tuottaa  laadukasta  ja  monimuotoista  sisältöä  nykyaikaisin keinoin perinteitä vaalien ja kunnioittaen.  </em></p>
<p>Saamelaismusiikin  opetus  jatkuu  tämän  EU-projektin  loppumisen  jälkeen  myös  esim. Saamelaisalueen koulutuskeskuksessa sekä Ivalon ja Utsjoen kansalaisopistoissa.</p>
<p>Yhteistyö  koulujen  ja  opettajien  kanssa  oli  tärkeää.  Suurena  apuna  ja  yhteistyökumppanina projektille  oli  myös  muusikko, saamelaisläänintaiteilija  Ulla  Pirttijärvi-Länsman. Hänen  kanssaan tehtiin  yhteistyötä  muun  muassa  perinteenkantajien  kartoittamisessa,  kurssien  järjestämisessä, opettajakoulutusseminaareissa  sekä  koulukierroksilla.  Koulukierrosten  sekä  perinnemusiikin taitajien  haastattelujen  suhteen  päätettiin  tehdä  yhteistyötä  Saamelaiskäräjien  saamelaisen perinnemusiikin  oppikirja–hankkeen  kanssa  sillä  yhteistyö  oli  luontevaa  koska  kyse  oli  täysin samasta asiasta; saamelaisen perinnemusiikin opettamisesta kouluissa. Koulukierroksia tehtiin koko saamelaisalueella  Ulla  Pirttijärvi-Länsmanin,  M arko  Jousteen  sekä  <em type="bold">Petra  Maggan</em>  johdolla. Saamelaismusiikkikeskushankkeen projektipäällikkö osallistuu saamelaismusiikin oppikirjahankkeeseen ohjausryhmän jäsenenä. </p>
<p>Saamelaiskäräjien hallinnoima projekti vuonna  oli musiikkiprojektin lisäksi Saamelaiskulttuurikeskuksen  suunnitteluun  liittyvä  ESR-hanke  <em type="italic">Saamelaiskulttuurikeskuksen toimintamallin  luominen</em>.  Edellä  mainitun  projektin  kanssa  tehtiin  tiivistä  yhteistyötä  koko hankkeen keston ajan. Samoin valtakunnalliseen Taikalamppu – lastenkulttuuriverkostoon kuuluvan <em type="italic">Saamelainen lastenkulttuurikeskushankkeen</em> kanssa tehtiin yhteistyötä. 1.6.2006 alkaneen EM OTR<em type="italic">Saamelaisalueen  elinkeinotoiminnan  koordinointi-  ja</em>  <em type="italic">kehittämishankeen</em>  kanssa  oli  myös yhteistyökuvioita  liittyen  esim.  Ijahis  Idja  -  tapahtumaan.  Jussi  Isokoski teki  elinkeinohankkeelle selvityksen  Suomen  puolen  saamelaisista  muusikoista.  Yhteispohjoismainen, Suomessa helmikuussa  2006  alkanut  <em type="italic">Joikuarkistoprojekti  </em>on  ollut  yhteistyökumppanina  M arko  Jousteen voimin.<em type="italic"> </em>hanke  </p>
<p>Yhteispohjoismainen  <em type="italic">Juoigiid  Searvi</em>:n  (Joikaajien  yhdistys)  kanssa  on  mm.  suunniteltu  opetusta sekä  kysytty  kommentteja  opetussuunnitelma-asioissa.  Juoigiid  Searvin  puheejohtaja  <em type="bold">Mattis Heatta  </em>kuului  myös  hankkeen  ohjausryhmään.Suomen  M usiikkioppilaitosten  Liiton  vetämän M onimuotoinen  musiikki  –  hankkeen  puitteissa  kartoitettiin  muun  muassa  vähemmistömusiikin opettamisen  erityispiirteitä.  Projektipäällikkö  osallistui  hankkeen  kokouksiin  työryhmän  jäsenenä. Projektipäällikkö  osallistui  myös  Virtuaalimusiikkihankkeen  kokoukseen  kertoen  projektista  sekä saamelaismusiikista. Tapaamisessa tutkittiin etäopetuksen mahdollisuuksia musiikinopettamisessa. </p>
<p><em type="bold">5. Julkisuus ja tiedottaminen </em></p>
<p>Hanke  on  saanut  näkyvyyttä  muun  muassa  erilaisten  tapahtumien  järjestämisen  kautta.  Projektin työntekijät esittelivät projektia sekä saamelaismusiikkia yleensä useissa tilaisuuksissa liittyen mm. Saamelaiskulttuurikeskuksen  suunnitteluun  sekä  esittelyyn.    Projekti  järjesti  koulutusta,  joista kirjoitettiin medialle  lehdistötiedotteita. Lehdistötiedotteissa sekä mainoksissa oli näkyvissä ESRlogo sekä muut vaaditut logot. Annettujen radiohaastattelujen (YLE Sámi Radio, NRK Sámi Radio, YLE  Radio  Suomi)  lisäksi  projektipäällikkö  on  esiintynyt televisiossa  Ođđasat  -saamenkielisissä uutisissa. Myös  Ijahis  Idja  –  festivaali  on  tuonut  runsaasti  näkyvyyttä projektille.  Hankkeesta  on saanut tietoa myös Saamelaiskäräjien nettisivujen kautta.</p>
<p><em type="bold">6. Ongelmat ja suositukset  </em></p>
<p><em type="bold">6.1. Ongelmat projektin toteutuksessa </em></p>
<p>Perinteenkantajat, jotka vielä hallitsevat aidon perinteisen musiikkityylin, alkavat olla jo iäkkäitä, ja näin ollen heitä ei aina ole helppo löytää opetustehtäviin. Osa mahdollisista opettajista ei myöskään ole  ollut  halukkaita  opetustehtäviin.  Tämä  aiheutti  hankaluuksia  paikallisperinteen  opettamiselle paikka  paikoin.  Saamelaisalue  on  myös  alueena  hyvin  laaja  ja  tämä  osaltaan  aiheuttaa  haasteita opetuksen suunnittelulle, esimerkiksi suunnitellun kiertävän musiikinopettajan toiminnalle.</p>
<p>Projektin  taloushallinnon  pyörittäminen  ja  maksatushakemusten  tekeminen  koettiin  haastavaksi, aikaa vieväksi sekä raskaaksi.</p>
<p><em type="bold">6.2. Suositukset projektien toimeenpanon kehittämiseksi </em></p>
<p>Projektin  hallinnoijaorganisaatioissa  pitäisi  olla  töissä  henkilö,  joka  vastaa  maksatushakemusten tekemisestä jotta projektihenkilöt voivat keskittyä itse projektin toteuttamiseen.<em type="bold"> </em></p>
<p><em type="bold">7. Projektin tulokset </em></p>
<p>Hanke on lisännyt tietoisuutta saamelaisista ja saamelaisesta musiikista pyrkien sekä säilyttämään, kehittämään ja siirtämään sitä uusille polville, sekä näin tukenut saamelaista kulttuuria vahvistaen saamelaista identiteettiä.</p>
<p>Projektin tekemästä työstä on hyötyä tulevaisuudessa ennen kaikkea Saamelaiskulttuurikeskukseen tulevan Saamelaismusiikkikeskuksen toiminnassa, mutta myös kouluopetuksessa sinänsä.</p>
<p>Projektin  myötä  jatkettiin  Ijahis  Idja  –  alkuperäiskansojen  musiikkitapahtuman  kehittymistä  ja saanut jalansijaa Suomen ainoana saamelaismusiikin festivaalina. Festivaalin myötä saamelaismusiikkia  on  saatu  enemmän  esille,  siitä  on  jaettu  tietoa  sekä  tarjottu  saamelaisille muusikoille  esiintymistilaisuuksia.  Festivaali  on  palvellut  turisteja  sekä  luonut  uuden  sesongin muuten  hiljaiseen  aikaan  (toukokuun  loppu)  Inarissa,  näin  tapahtuma  on  hyödyttänyt  myös paikallisia yrittäjiä. Tarjontaa on  paikallisten sekä esim. Pohjois-Norjasta tulleiden festivaalivieraiden lisäksi myös muualta Suomesta sekä ulkomailta tulleille turisteille.</p>
<p>Projektin  aikana  perustettu  musiikkiterminologian  käännöstyöryhmä  teki  tärkeää  työtä  yhdessä Saamelaiskäräjien saamenkieliasiansihteeri <em type="bold">Ellen Näkkäläjärven</em> kanssa kääntäen musiikkiterminologiaa  sekä  musiikkisanastoa  pohjoissaameksi.  Työryhmän  vetäjänä  työskenteli kuukauden  verran  kielenkääntäjä  ja  tulkki  <em type="bold">Veikko  Holmberg</em>,  jonka  apuna  musiikkisanaston tarkistamisessa sekä hiomisessa kokoontuivat asiantuntijat fil.tri <em type="bold">S amuli Aikio</em>, norjansaamelainen muusikko  ja  näyttelijä  <em type="bold">S verre  Porsanger</em>  sekä  projektipäällikkö  Annukka  Hirvasvuopio-Laiti. Lisäksi  apua  saatiin  saamenkielen  kääntäjiltä  puhelimitse  sekä  sähköpostitse.  Työryhmän  työn tuloksena saatiin pohjoissaamenkielinen musiikkiterminologialista, jonka avulla musiikin  opettaminen  helpottuu  huomattavasti  niin  Suomessa  kuin  rajojen  ylitsekin.  Saamelaismusiikin opetusta  on  suuresti  vaikeuttanut  yhtenäisen  ja  selkeän  saamenkielisen  musiikkisanaston puuttuminen.  M usiikkiterminologialistassa  on  pohjoissaamenkielinen  käännös,  suomen-  ja norjankieliset vastaavat termit ja se sisältää musiikin opetuksen perussanaston sekä termistön lisäksi tietysti  myös  runsaasti  saamelaismusiikkiin  (esimerkiksi  joikaamiseen)  liittyvää  sanastoa. Pohjoissaamenkielinen  musiikkisanasto  tulee  näkyville  internettiin,  josta  se  on  saamelaisten opettajien, muusikoiden, tulkkien, kääntäjien ja muiden sanastoa tarvitsevien vapaassa käytössä. </p>
<p>Saamelaiskäräjien Saamelaiskulttuurikeskustyöryhmässä Saamelaismusiikkikeskushanke oli mukana  muun  muassa  auditorion,  äänentoiston,  esiintymislavan,  takahuonetilojen  sekä  studion suunnittelussa.  Projektityöntekijä  Jussi  Isokoski  laati  laajan  selvityksen  auditorion  sekä  studion tarvitsemasta  tekniikasta  (valot,  äänitekniikka,  nauhoitustekniikka  sähköistykset  lavalla  ja auditoriossa jne.).</p>
<p>Saamelaisalueelle  ja  saamelaiskulttuurille  projektista  on  ollut  hyötyä  siten,  että  arvokasta  ja ainutlaatuista  musiikkiperinnettä  on  pyritty  säilyttämään  ja  edelleen  kehittämään,  tekemään tunnetuksi  ja  sitä  kautta  saamaan  uusia  osaajia.  Perinteenkantajia  on  kartoitettu  ja  tarjottu  heille tilaisuuksia  opettaa  taitojaan  nuoremmilleen,  näin  on  myös  vanhempaa  sukupolvea  motivoitu jatkamaan perinteen parissa ja siirtämään taitojaan uusille sukupolville. Hankkeen aikana järjestetyt musiikkileirit ja kurssit, monet luennot ja esiintymiset liittyen esimerkiksi Saamelaiskulttuurikeskushankkeeseen sekä Ijahis Idja – musiikkitapahtuma ovat lisänneet tietoutta saamelaismusiikista ja näin ollen myös saamelaiskulttuurista niin saamen- kuin suomenkielisellekin väestölle  saamelaisalueella.  Saamelaisnuorten  identiteettiä  vahvistaa  omalla  kielellä  annettu  ja omasta perinteestä ammennettu opetus. Lisäksi saamelaisnuorten yhteisöllisyyttä ja ylpeyttä omasta kulttuurista lisäävät kulttuuritapahtumat (esimerkiksi Ijahis Idja) jossa tavataan muita saamelaisia, etenkin muita nuoria, ja luodaan oman kielen ja kulttuurin pohjalta taidetta.</p>
<p>M usiikkiprojektien  järjestämillä  nuorten  musiikkileireillä  on  äänitetty  runsaasti  niin  uutta  kuin perinteistäkin  saamelaismusiikkia  nuorten  itsensä  soittamina,  laulamina,  joikaamina  ja leuddaamina. Nämä niin kutsutut <span type="quote">”demot”</span> ovat nuorille oman musiikin käyntikortteja, joita voidaan esitellä vaikkapa konserttijärjestäjille tai vaikka vain kuunnella omien ystävien ja perheen kanssa ja  jäävät  muistoksi  myöhempiä  vuosiakin  varten.  Saamelaisnuorten  musiikkileiri  järjestettiin Saamelaismusiikkikeskushankkeen  aikana  Sevettijärvellä  ja  paikalla  oli  runsaasti  osallistujia. Lisäksi  Ijahis  Idja  –  tapahtuman  aikana  järjestettiin  saamelaismusiikin  opetusta  konserttien  ja seminaarin ohella.</p>
<p>Myös opettajakoulutuksissa nauhoitetuilla äänitteillä on merkitystä saamelaismusiikin opetuksessa. Äänitteiden sekä niihin  liittyvien ohjekirjasten avulla saadaan koulujen ja päiväkotien opetukseen lisää  saamenkielisiä  lauluja  ja  leikkejä  sekä  joikuja.  Äänitteet  ja  leikkiohjeet  jäävät  koko Saamelaisalueen kouluille ja päiväkodeille oppimateriaaliksi.</p>
<p><em type="bold">8. Projektin innovatiivisuus </em></p>
<p>Projekti  on  ollut  innovatiivinen  sekä  näkyvä.  Verkostoiduttu  on  esimerkiksi  Norjan  ja  Ruotsin saamelaisten  kanssa.  Yhteistyötä  muiden  alkuperäiskansojen  kanssa  tehtiin  mm.  Ijahis  Idja  – tapahtuman aikana (Pohjois-Venäjän alkuperäiskansat).</p>
<p>Saamelaiskäräjien  saamelaismusiikin  opetuksen  suunnitteluun  paneutuvissa  ESR-projekteissa  on tehty  uraauurtavaa  työtä  ja  luotu  uutta,  esimerkiksi  saamelaismusiikin  opettajakoulutus  ja Saamelaismusiikkikeskuksen toimintamalli.  Saamelaismusiikin opettajakoulutusta ei ole järjestetty missään  aiemmin  eikä  Saamelaismusiikkikeskusta  vastaavaa  saamelaismusiikin  opetukseen paneutuvaa laitosta ole missään. Ijahis Idja –  alkuperäiskansojen  musiikkitapahtuma on kehittynyt ja saanut näkyvyyttä projektien aikana.</p>
<p><em type="bold">9. Toiminnan jatkuvuus </em></p>
<p>Saamelaismusiikin  opetusta  tulee  suunnittelemaan  ja  järjestämään  Inariin  rakennettavan Saamelaiskulttuurikeskuksen  kautta  Saamelaismusiikkikeskus,  jonka  toimintaa  varten  haetaan rahoitusta jo vuodelle 2008. Ideana on järjestää niin perinteisen kuin populaarin saamelaismusiikin opetusta  kouluille  ympäri  Saamenmaan  sekä  jatkokoulutusta  opettajille.  Tärkeänä  tehtävänä  on säilyttää ja  edelleen kehittää saamelaisen perinnemusiikin lajeja.  Saamelaismusiikin opetus jatkuu tämän  EU-projektin  loppumisen  jälkeen  myös  esim.  Saamelaisalueen  koulutuskeskuksessa  sekä Ivalon  ja  Utsjoen  kansalaisopistoissa.  Saamelaismusiikin  opetusta  on  järjestetty  ja  järjestetään edelleen myös Vuotsossa paikallisin voimin.</p>
<p>Saamelaismusiikkikeskuksen  toiminnan  käynnistämiseksi  vuonna  2008  ja  2009  on  tehty  budjetit sekä  rahoitushakemuksia.  Tehdyissä  suunnitelmissa  vuodelle  2008  ja  2009  jatketaan  myös opettajien  ja  päiväkotityöntekijöiden  musiikkikoulutusta  sekä  järjestetään  lapsille  ja  nuorille saamelaismusiikinopetusta.  Rahoitusta  Saamelaismusiikkikeskuksen  toiminnan  käynnistämiseksi vuodelle 2008 on haettu Opetusministeriöstä. Opetusministeriön edustajia on tavattu asian tiimoilta Inarissa  syyskuussa  2007  ja  Helsingissä  lokakuussa  2007.  Saamelaismusiikin  tuotteistamiseen keskittyvään EAKR-projektiin on myös haettu rahoitusta.</p>
<p>Saamelaismusiikkikeskushankkeen tuloksia voidaan hyödyntää tulevaisuudessa kulttuurikeskuksen musiikkikeskuksen työssä sekä saamelaismusiikin opetuksessa yleensä.</p>
<p>Tulevaisuudessa  saamelaismusiikkiopetus  jakaantuu  opettajien  opettamiseen  ja  oppilaiden opettamiseen.  Opettajakoulutus  on  välttämätöntä  sillä  saamelaismusiikkia  ei  pysyvästi  opeteta Suomessa  missään  –  saamelaisilla  opettajilla  ei  ole  siis  mahdollisuutta  opiskella  oman  kansansa musiikkia  voidakseen  opettaa  sitä  saamelaislapsille  koulussa.  Tietous  saamelaisesta  musiikista lisääntyy,  saamenkieliset  opettajat  saavat  kipeästi tarvitsemaansa  koulutusta  ja  näin  vahvistetaan perinteisten  saamelaisten  vokaalimusiikin  lajien  opetusta  ja  sitä  myöten  saamelaista kulttuuriympäristöä sekä saamenkielen ja kulttuurin asemaa.   M usiikinopetus on hyödyksi  saamelaisalueella  toimiville  saamenkielisille  opettajille  ja  opiskelijoille  sekä  se  edistää  alueella vaikuttavien musiikin toimijoiden yhteistyötä.</p>
<p>Saamelaiskulttuurikeskuksessa  toimiva  Saamelaismusiikkikeskus  jakaa  tietoutta  saamelaisesta musiikista myös valtakulttuurin edustajille sekä antaa asiantuntija-apua esim. eri musiikkioppilaitoksille  (esim.  Sibelius  Akatemian  kansanmusiikin  osasto)  ja  toimii  saamelaisten artistien hyväksi. Tärkeä osa on myös saamelaisten artistien työn tukemisella.</p>
<p>Saamelaisalueen  koulutuskeskuksessa  on  tulevaisuudessa  suunniteltu  toimivan  saamelaismusiikin linja  osana  saamelaistaiteiden  koulutusohjelmaa.  Saamelaismusiikkia  opetettiin  Saamelaisalueen koulutuskeskuksessa  projektin  aikana  osana  saamenkielen  ja  –  kulttuurin  linjan  opintoja. Saamelaisalueen  koulutuskeskuksen  oppilaat  osallistuivat  myös  Ijahis  Idja  –  alkuperäiskansojen musiikkitapahtumaa, tapahtuma oli osana koulun opetusta.</p>
<p>Oppimateriaaleja  valmistuu  –  parasta  aikaa  on  tekeillä  perinteisen  joiun  oppikirja,  jota  työstävät yhteispohjoismaista  Joikuarkistoprojektia  vetänyt  M arko  Jouste  sekä  saamelaisläänintaiteilija, muusikko  Ulla  Pirttijärvi-Länsman. Saamelaismusiikkiäänitteitä,  joita  myös  voidaan  hyödyntää musiikinopetuksessa, valmistuu niin Suomessa, Ruotsissa kuin Norjassakin. Uusia saamelaisartisteja  nousee  esiin,  hyvänä  esimerkkinä  Saamelaiskäräjien  musiikkiprojektien koulutuksista  paljon  tuulta  siipiensä  alle  saanut  ja  yhteensä  kolme  demonauhaa  tehnyt saamenkielistä pop-rockia soittava <em type="bold">S omBy</em>-yhtye. Yhtye koostuu 15-18 vuotiaista saamelaisnuorista, joilla on jo suunnitelmia oman EP:n (cd, jossa on 4-6 kappaletta) äänittämisestä. </p>
<p><em type="bold">10. Projektin rahoitus </em></p>
<p>ESR- ja valtion rahoitus <em type="bold">99 300 €. </em> </p>
<p><em type="bold">11. Projektin taloushallinto ja arkistointi  </em></p>
<p><em type="bold">11.1 Projektikustannusten hyväksymisestä vastannut henkilö/henkilöt (nimi ja asema)</em> </p>
<p>Juha Guttorm, hallintopäällikkö, Saamelaiskäräjät.</p>
<p><em type="bold">11.2 Projektin kirjanpidosta vastannut henkilö tai organisaatio</em> </p>
<p>Hilkka Kukkonen, taloussihteeri, Saamelaiskäräjät.</p>
<p><em type="bold">11.3 Hallinnoijan vuosittaisen tilinpidon tarkastuksesta vastannut henkilö tai organisaatio </em></p>
<p>HTM , Irja Herkman.</p>
<p><em type="bold">11.4 Projektin päätyttyä lopputilintarkastuksen suorittanut henkilö tai organisaatio </em></p>
<p>Ei ole suoritettu koska rahoittaja ei sitä vaadi.</p>
<p><em type="bold">11.5 Projektin asiakirjojen säilytyksestä vastaava organisaatio tai henkilö</em> (vastaa myös siitä, että asiakirjojen säilytyspaikka on tiedossa vähintään vuoden 2012 loppuun asti) </p>
<p>Saamelaiskäräjät, Saarikoskentie 4, 99870 Inari.</p>
<p><em type="bold">11.6 Projektin asiakirjojen säilytyspaikka</em> (tämänhetkisen tiedon mukaan) </p>
<p>Saamelaiskäräjät, Saarikoskentie 4, 99870 Inari.</p>
<p><em type="bold">11.7 Projektin kirjanpitoaineiston (tositteineen) säilytyksestä vastaava organisaatio tai henkilö</em> (vastaa myös siitä, että asiakirjojen säilytyspaikka on tiedossa vähintään vuoden 2012 loppuun asti) Saamelaiskäräjät. </p>
<p><em type="bold">11.8 Projektin kirjanpitoaineiston säilytyspaikka</em> (tämänhetkisen tiedon mukaan) </p>
<p>Saamelaiskäräjät, Saarikoskentie 4, 99870 Inari.</p>
<p><em type="bold">12. Seurantaraportti  </em></p>
<p>Tätä  loppuraporttia  täydentää  viimeisen  seurantakauden  seurantaraportti,  joka  on  laadittu  vuoden 2007 seurantakaudelta 1.7. – 31.12. ja on toimitettu projektin päävastuuviranomaiselle.<em type="bold"> </em></p>
<p><em type="bold">13. Liitteet  </em></p>
<p>Tämän raportin mukana on kaksi liitettä: Seurantaraportti sekä Ijahis Idja 2007 tapahtumaraportti.</p>
<p>__________________________________________________________</p>
<p>www.samediggi.fi                                      http://www.samediggi.fi/projektit/muspro.htm                                                           www.ijahisidja.fi</p>
</body></document>