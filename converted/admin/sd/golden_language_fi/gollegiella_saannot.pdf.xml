<document xml:lang="fin" id="no_id"><header><title/><genre code="admin"/><author><unknown/></author><wordcount>521</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2349&amp;Itemid=10</origFileName><parallel_text xml:lang="smn" location="kollekiela_njuolgadusah.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p xml:lang="sms"><em type="bold">POHJOISMAINEN SAAMEN KIELEN KIELIPALKINTO – GOLLEGIELLA </em></p>
<p><em type="bold">SÄÄNNÖT </em><em type="bold">1 § Perustaminen </em>Pohjoismaisen saamen kielen kielipalkinnon ovat perustaneet saamelaisasioista Norjassa, Ruotsissa ja Suomessa vastaavat ministerit ja näiden maiden saamelaiskäräjien puheenjohtajat. Palkinnon nimi on Pohjoismainen saamen kielen kielipalkinto – Gollegiella. Palkinto jaetaan joka toinen vuosi vuodesta 2004 alkaen. <em type="bold">2 §. Tarkoitus </em>Kielipalkinnon tarkoituksena on myötävaikuttaa saamen kielen edistämiseen, kehittämiseen tai säilymiseen Norjassa, Ruotsissa, Suomessa ja Venäjällä. <em type="bold">3 § Palkinnonsaaja </em>Kielipalkinto myönnetään yksityisille tai yhteisöille, jotka ovat ansioituneet toimimalla merkittävällä tavalla saamen kielen edistämiseksi, kehittämiseksi tai säilymiseksi. Kielipalkinto voi tarkoittaa työsuorituksia, jotka sijoittuvat hyvin laajalti eri toimialueille. Palkintosumma voidaan jakaa usean palkinnonsaajan kesken. <em type="bold">4 § Palkintosumma </em>Palkintosumma on kaikkiaan 15 000 euroa. Palkintosumma tarkistetaan joka kuudes vuosi Pohjoismaisen saamelaisasiain virkamieselimen aloitteesta. Palkinnonsaaja vastaa itse mahdollisesta verosta. <em type="bold">5 § Arviointikomitea </em>Kielipalkintoa varten asetetaan arviointikomitea, joka valitsee palkinnonsaajat. Arviointikomiteassa on yhteensä viisi jäsentä. Saamelaisten parlamentaarinen neuvosto nimeää neljä jäsentä joka neljäs vuosi ja palkinnon antava maa yhden jäsenen joka toinen vuosi. Arviointikomitea nimeää puheenjohtajan. Arviointikomitealla tulee olla perusteellista asiantuntemusta saamen kielestä ja sen parissa tehtävästä työstä sekä saamelaisesta kulttuurista ja yhteiskuntaelämästä. Arviointikomitean jäsen ei voi olla ehdolla palkinnonsaajaksi. Palkinnon luovutustilaisuuden isäntämaa kutsuu koolle ensimmäisen kokouksen ja vastaa sihteeristötehtävistä. Arviointikomitean jäsenten tulee olla riippumattomia ja puolueettomia tehtävässään. <em type="bold">6 § Kuulutus </em>Arviointikomitea kuuluttaa sopivalla tavalla Pohjoismaisesta saamen kielen kielipalkinto – Gollegiellasta ja siihen liittyvästä yleisestä ehdotuksenteko-oikeudesta. <em type="bold">7 §. Palkinnon jakaminen </em>Palkinto jaetaan saamelaisasioista vastaavien ministerien ja saamelaiskäräjien puheenjohtajien yhteisessä kokouksessa arviointikomitean esittämien kirjallisten perustelujen nojalla. <em type="bold">8 § Varat </em>Norjan, Ruotsin ja Suomen hallitukset myöntävät varat palkintosummaa ja sen hallintoa varten. Rahoituksesta vastaa Norja, Suomi ja Ruotsi, toistuvasti mainitussa järjestyksessä. <em type="bold">9 § Sääntöjen muuttaminen </em>Näitä sääntöjä, palkintosumma mukaan lukien, voivat muuttaa Norjan, Ruotsin ja Suomen saamelaisasioista vastaavat ministerit ja näiden maiden saamelaiskäräjien puheenjohtajat. --- Nämä säännöt, jotka saamelaisasioista vastaavat ministerit ja saamelaiskäräjien puheenjohtajat ovat vahvistaneet kirjallisesti marraskuussa 2011, korvaavat 22 päivänä marraskuuta 2010 vahvistetut säännöt. </p>
<p xml:lang="sms"><em type="bold">POHJOISMAINEN SAAMEN KIELEN KIELIPALKINTO – GOLLEGIELLA </em></p>
<p><em type="bold">OHJESÄÄNTÖ </em><em type="bold">1 § Arviointikomitea </em>Arviointikomitean tulee työskennellä itsenäisesti. Arviointikomitea huolehtii ehdokkaiden nimeämistä, arviointia ja palkinnonsaajan vaalia koskevista käytännön toimenpiteistä. Päätöksistä pidetään pöytäkirjaa. Arviointikomitea on päätösvaltainen, kun kolme jäsentä on kokouksessa läsnä. Päätökset tehdään yksinkertaisella ääntenenemmistöllä. Äänten mennessä tasan ratkaisee arpa. <em type="bold">2 § Ehdotuksenteko-oikeus ja ehdokkaiden nimeäminen </em>Ehdotuksenteko-oikeus kuuluu Norjan, Ruotsin, Suomen ja Venäjän kansalaisille, yhteisöille, laitoksille ja viranomaisille. Myös arviointikomitealla on ehdotuksenteko-oikeus. Arviointikomitean tulee pyrkiä siihen, että useimmat kieliryhmät ovat edustettuina ehdokkaita nimettäessä. <em type="bold">3 § Palkinnonsaaja </em>Yksityishenkilöillä tarkoitetaan myös yksityishenkilöistä koostuvia ryhmiä. Yhteisöillä tarkoitetaan myös yhdistyksiä ja laitoksia. <em type="bold">4 § Aikataulu </em>Arviointikomitea käsittelee ehdotukset siten, että se voi viimeistään 30 päivänä syyskuuta ilmoittaa kirjalliset perustelut sisältävän päätöksensä Pohjoismaiselle saamelaisasiain virkamieselimelle. <em type="bold">5 § Kunniakirja/plaketti </em>Pohjoismainen saamelaisasiain virkamieselin vastaa kunniakirjan/plaketin laatimisesta. <em type="bold">6 § Hallinto </em>Hallinnolla tarkoitetaan arviointikomitean työtä, joka koostuu palkinnosta kuuluttamisesta, ehdokkaiden nimeämisestä ja kirjallisten perustelujen laatimisesta palkinnonsaajan vaalia varten, sekä palkinnonsaajan ja arviointikomitean puheenjohtajan matkakustannuksia palkinnonjakotilaisuuteen. Palkinnosta tulee ensi sijassa ilmoittaa esimerkiksi hallitusten ja saamelaiskäräjien verkkosivuilla ja lehdistötiedotteena. <em type="bold">7 § Varojen hoito </em>Tilityksen, varojen hoidon ja syntyneiden hallintokulujen tarkastuksen tulee tapahtua hyvää tilintekotapaa noudattaen. Tilitys tulee tehdä Pohjoismaiselle saamelaisasian virkamieselimelle. <em type="bold">8 § Ohjeiden muuttaminen </em>Pohjoismainen saamelaisasiain virkamieselin voi muuttaa tätä ohjesääntöä. - - - Tämä ohjesääntö, joka on vahvistettu kirjallisessa menettelyssä 29.2.2008, korvaa 1 päivänä heinäkuuta 2004 vahvistetun ohjesäännön. </p>
</body></document>
