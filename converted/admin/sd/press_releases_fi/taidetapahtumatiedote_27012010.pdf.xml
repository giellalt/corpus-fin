<document xml:lang="fin" id="no_id"><header><title>Saamelaisnuorten taidetapahtuma Rovaniemellä huhtikuussa</title><genre code="admin"/><author><unknown/></author><year>2010</year><wordcount>251</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1158&amp;Itemid=10</origFileName><parallel_text xml:lang="sme" location="daiddadahpahusdiedahus_27012010.pdf"/><parallel_text xml:lang="smn" location="taaidatabahtustiadattas_27012010.pdf"/><parallel_text xml:lang="sms" location="teadtos.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p xml:lang="mrj">27.01.2010</p>
<p><em type="bold">Saamelaisnuorten taidetapahtuma Rovaniemellä huhtikuussa - teemana musiikki rockista joikuun </em></p>
<p>Sámenuoraid dáiddadáhpáhus/ Saamelaisnuorten taidetapahtuma järjestetään kaksipäiväisenä tapahtumana Rovaniemellä nuorisotila Mondella keskellä kaupunkia huhtikuun 7.-8. päivinä. Valtakunnallista Nuori Kulttuuri –tapahtumaa ei järjestetä tänä vuonna lainkaan, joten Saamelaisnuorten taidetapahtuma on oma itsenäinen tapahtumansa. Tapahtumaan odotetaan osallistujia kaikista saamelaisten kotiseutualueen kunnista ja myös muualta. <em type="bold">Teemana musiikki </em>Tapahtuman teemana on musiikki. Esitykset voivat olla laulua, joikua (luohti, livđe, leu´dd), rockia, räppiä, hengellistä musiikkia, instrumentaalista musiikkia tai minimusikaaleja. Esitysten maksimipituus on <em type="bold">5 minuuttia </em>. <em type="bold">Juliste </em>Jokaiselta tapahtumaan osallistuvalta koululta toivotaan yhtä värikästä A2-kokoista julistetta, jonka aihe ja toteutustapa ovat vapaita. Tekijät voivat itse päättää, mitä haluavat tuoda esille omasta koulustaan, ympäristöstään tai saamelaisuudestaan. Julisteista kootaan näyttely tapahtumapaikalle. <em type="bold">Oheistapahtumia </em>Saamelaisten käsityöntekijöiden yhdistys Sámi Duodji ry osallistuu tapahtumaan esittelemällä ja myymällä saamelaista musiikkia, kirjoja ja käsitöitä. Muitakin näyttelyitä ja esittelyitä on tulossa – tiedotamme niistä myöhemmin! Lisäksi tapahtumassa näytetään saamenkielisiä lyhytelokuvia. <em type="bold">Rockia ja teatteria </em></p>
<p>Keskiviikkona 7.4. järjestetään erityinen kulttuuri-ilta, joka pitää sisällään pohjoissaamenkielisen teatteriesityksen Wiljamissa sekä SomByn konsertin Mondella. Konsertti liittyy SomByn uuden levyn julkistamiseen. Ruotsin Kiirunasta vieraaksi tulee Giron Sámi Teáhter esityksellään <span type="quote" xml:lang="sme">”Ovtta guovvamánoija”</span> (Yhtenä helmikuun yönä).</p>
<p>Saamelaiskäräjät järjestää aiempien vuosien tapaan linja-autokuljetukset tapahtumaan ja takaisin sekä yöpymiset Rovaniemellä. Yöpymisistä ja ruokailuista ilmoitetaan lähempänä tapahtumaa. <em type="bold">Ilmoittautumiset ja julisteet tulee toimittaa Saamelaiskäräjien koulutus- ja oppimateriaalitoimistoon maaliskuun 5. päivään mennessä. </em>Seuraa tiedotteita saamelaiskäräjien nettisivuilla www.samediggi.fi , jonne tulee erityinen ilmoittautumislomake ja tarkempia ohjeita. Ilmoittautumiset toivotaan sähköisessä muodossa. Tapahtuman järjestävät Saamelaiskäräjät, Saamelainen lastenkulttuurikeskus ja Rovaniemen kaupunki. <em type="bold">Lisätietoja: </em>Kaisa Tapiola kaisa.tapiola(at)samediggi.fi puh. 010 839 3132, 050 435 0177 www.samediggi.fi http://www.samiteahter.org/ http://www.rovaniemi.fi/suomeksi/Palveluhakemisto/Nuoret/Nuorisotilat.iw3 </p>
</body></document>
