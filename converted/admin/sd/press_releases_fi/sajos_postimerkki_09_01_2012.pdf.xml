<document xml:lang="fin" id="no_id"><header><title>Saamelaiskulttuurikeskus Sajos saa oman postimerkin</title><genre code="admin"/><author><unknown/></author><year>2012</year><wordcount>330</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1719&amp;Itemid=10</origFileName><parallel_text xml:lang="eng" location="sajos_stamp_09_01_2012.pdf"/><parallel_text xml:lang="sme" location="sajos_poastamearka_09_01_2012.pdf"/><parallel_text xml:lang="swe" location="sajos_frimarke_09_01_2012.pdf"/><parallel_text location="sajos_briefmarke_09_01_2012.pdf" xml:lang="deu"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision: 154948 $; </version></header><body><p><em type="bold">Saamelaiskulttuurikeskus Sajos saa oman postimerkin </em></p>
<p>Postimerkkivuosi  2012 käynnistyy neljän julkaisun  sarjalla 23. tammikuuta.  Tänään avattavaa saamelaiskulttuurikeskus  Sajosta juhlistetaan  omalla  pienoisarkilla.  Muut tammikuun  merkit  liittyvät Word Design Capital  Helsinki  2012 -hankkeeseen, Helene Schjerfbeckin 150-vuotissyntymäpäivään ja perinteiseen ystävänpäivään.</p>
<p><em type="bold">Pohjapiirros antoi m erkille m uodon </em></p>
<p>Neljän  postimerkin  <em type="italic">Saamelaiskulttuuria</em> -pienoisarkki on saanut erikoisen muotonsa saamelaiskulttuurikeskus  Sajoksen  pohjapiirroksesta. Tänään Inarissa Juutuanjoen rannalla avattava Sajos tulee olemaan  Suomen  saamelaisten hallinnon  ja kulttuurin keskus. Se on jatkossa myös tapahtumatalo,  kongressikeskus ja kokouspaikka. </p>
<p><em type="italic">Saamelaiskulttuuria </em>-merkkiarkki  on suunniteltu täysin pohjoisin voimin.  Arkin kuvitus on saamelaistaiteilija  <em type="bold">Merja Aletta Ranttilan </em>käsialaa. Arkin taitosta vastaa lappilainen<em type="bold"> Markku Virtanen</em>.  </p>
<p>Tarrapostimerkkipaperille  painetun merkkiarkin  pohjakuvio  muistuttaa  nahkaa, merkin keskelle  on kuvattu noitarumpu.  Arkin kuviot esittävät kolmea  saamelaista naisjumalaa.  <span type="quote">”Juksahkka  suojelee metsästäjiä ja varjelee poikalapsia  koko elämän ajan. Sarahkka on naisia ja tyttölapsia kohdusta alkaen  suojeleva syntymisen säätelijä. Uksahkka  on kodin jumala,  joka suojelee ihmisten  asumista sekä eläinten  ja lintujen pesiä”</span>, Merja  Aletta Ranttila  kuvailee  teostaan.</p>
<p>Naisjumalien  ja noitarummun  lisäksi merkkiarkkiin  on kuvattu noita, porokylä, poroja ja laavuja. Itse tarrapostimerkkien  muodot  mukailevat  tunturien muotoja.</p>
<p>Saamelaiskulttuuria-pienoisarkissa  on neljä 1. luokan  postimerkkiä,  arkin painosmäärä on 300 000 kappaletta.</p>
<p><em type="bold">Seitsemän uutta suunnittelijaa </em></p>
<p>Designpääkaupunkivuotta  juhlistava <em type="italic">Future City</em> -postimerkkivihko  esittelee seitsemän uutta postimerkkisuunnittelijaa,  jotka  palkittiin  keväällä 2011 internetissä järjestetyssä kaikille  avoimessa suunnittelukilpailussa   </p>
<p>Kilpailussa  palkitut  kahdeksan työtä olivat <em type="bold">Chloe Chapeaublancin</em> <em type="italic">Future City</em>, <em type="bold">Sini Henttosen</em> <em type="italic">Onnela,</em> <em type="bold">Katja Hynnisen</em> <em type="italic">Citykani</em>, <em type="bold">Daniel Kallström in</em> <em type="italic">Kaupungin liike</em>,  <em type="bold">Ville Korhosen</em> <em type="italic">Asenne</em>, <em type="bold">Elias Ollilan</em> <em type="italic">Tulevaisuus rohkeana</em> sekä <em type="bold">Varpu Kankaan</em> kaksi työtä <em type="italic">Color Power</em>  ja <em type="italic">Mix. </em>Kaikkiin  kilpailuun  osallistuneisiin  töihin  voi tutustua kilpailusivustolla: w w w.futurecity.fi.  </p>
<p xml:lang="smn">Suunnittelutoimisto  Kokoro &amp; Moi  on viimeistellyt  palkitut  kilpailutyöt  postimerkeiksi.</p>
<p><em type="bold">Schjerfbeckin neljä teosta postimerkkiin </em></p>
<p>Taiteilija  <em type="bold">Helene Schjerfbeckin</em> (1862–1946) syntymästä on vuonna 2012 kulunut 150 vuotta. Juhlan  kunniaksi julkaistavassa neljän merkin  tarravihkossa esitellään hänen teoksiaan. <em type="bold">Teresa Moorhousen</em> suunnittelemaan vihkoon mukaan  tulevat työt ovat <em type="italic">Kansakoulutyttö II, Vihreät omenat ja samppanjalasi</em>, <em type="italic">Mustataustainen omakuva</em> ja <em type="italic">Silkkikenkä</em>. </p>
<p><em type="bold">Kuusi sym bolia ystävyydelle </em></p>
<p>Ensi vuoden ystävänpäiväpostimerkit on suunnitellut  Ruotsissa asuva suomalainen kuvittaja <em type="bold">Päivi Unenge</em>. Kuuden merkin  <em type="italic">Sydän ystävälle</em> -tarrapienoisarkin kuvaaiheissa vilahtelevat  pikkutytöt, linnut, saippuakuplat,  lemmikit  ja pääosassa ovat tietysti sydämet.  </p>
<p><em type="bold">Lisätietoja: </em></p>
</body></document>