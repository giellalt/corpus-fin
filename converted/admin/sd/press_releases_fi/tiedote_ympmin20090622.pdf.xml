<document xml:lang="fin" id="no_id">
  <header>
    <title>Ympäristöministeriö on asettanut alkuperäiskansojen perinnetietoa käsittelevän artikla 8j:n kansallisen asiantuntijaryhmän</title>
    <genre code="admin"/>
    <author>
      <unknown/>
    </author>
    <year>2009</year>
    <wordcount>315</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1050&amp;Itemid=10</origFileName>
    <parallel_text xml:lang="sme" location="tiedote_ympmin20090622_ps.pdf"/>
    <metadata>
      <uncomplete/>
    </metadata>
    <version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="sme">YMPÄRISTÖMINISTERIÖ ON ASETTANUT ALKUPERÄISKANSOJEN PERINNETIETOA KÄSITTELEVÄN ARTIKLA 8J:N KANSALLISEN ASIANTUNTIJARYHMÄN</p>
    <p>Ympäristöministeriön  asettama  biodiversiteettityöryhmä,  jonka  tehtävänä  on  edistää  ja  seurata Suomen  luonnon  monimuotoisuuden  suojelun  ja  kestävän  käytön  strategian  ja  toimintaohjelman Luonnon  puolesta  –  ihmisen  hyväksi  -  toteutumista  päätti  kokouksessaan    17.12.2008  esittää,  että ympäristöministeriö asettaisi työryhmän käsittelemään alkuperäiskansojen perinnetietoa.</p>
    <p>Ympäristöministeriö  on  asettanut  18.6.2009  biologista  monimuotoisuutta  koskevan  yleissopimuksen alkuperäiskansojen perinnetietoa käsittelevän artikla 8j:n kansallisen asiantuntijaryhmän.  Työryhmän tehtävänä on koordinoida Suomen luonnon monimuotoisuuden suojelun ja kestävän käytön strategian ja toimintaohjelman 2006 - 2016 tarkoittamia alkuperäiskansojen perinnetietoa koskevia toimenpiteitä.  Lisäksi  työryhmän  tulee  lisätä  yleistä  tietämystä  artikla  8j:n  liittyvän  työohjelman sisällöstä ja tavoitteista erityisesti Suomen saamelaisten kannalta. Työryhmä edistää 8j artiklan soveltamista Suomessa eri ministeriöiden ja sidosryhmien yhteistyöllä sekä antaa osaltaan suosituksia yleissopimuksen soveltamiseksi ja toteuttamiseksi Suomessa. Työryhmän toimikausi on 18.6.2009</p>
    <p type="listitem" xml:lang="koi">– 31.12.2010.</p>
    <p>Työryhmän  puheenjohtajaksi  nimettiin  Saamelaiskäräjien  puheenjohtaja  Klemetti  Näkkäläjärvi  ja varapuheenjohtajaksi  ympäristöneuvos  Esko  Jaakkola  Ympäristöministeriöstä.  Työryhmässä  Saamelaiskäräjiä edustaa lisäksi poroisäntä J.  Antti Magga ja Saamelaiskäräjäjäsen Heidi Eriksen.</p>
    <p>Biodiversiteettisopimuksen artikla 8 j velvoittaa, että kunkin sopimuspuolen tulee mahdollisuuksien mukaan ja soveltuvin osin kansallisen lainsäädäntönsä mukaisesti kunnioittaa, suojella ja ylläpitää alkuperäiskansojen ja paikallisten yhteisöjen sellaista tietämystä, keksintöjä ja käytäntöä, joka sisältyy  biologisen  monimuotoisuuden  suojelun  ja  kestävän  käytön  kannalta  merkityksellisiin  perinteisiin elämänmuotoihin ja edistää ja laajentaa niiden soveltamista mainittujen yhteisöjen luvalla ja myötävaikutuksella sekä rohkaista tietämyksestä, keksinnöistä ja käytännöstä saadun hyödyn tasapuolista jakoa.</p>
    <p>Saamelaiskäräjien puheenjohtaja Klemetti Näkkäläjärvi pitää työryhmän perustamista historiallisena ja tärkeänä.  ”  Biodiversiteettisopimus allekirjoitettiin vuonna 1992. Nyt, 17 vuotta sopimuksen allekirjoittamisen jälkeen artikla 8 j:tä aletaan soveltamaan Suomessa. Suomi on edelläkävijä biodiversiteettisopimuksen  soveltamisessa  alkuperäiskansojen  huomioimisen  kannalta.  Ympäristöasiat ovat Suomen saamelaisille ja Saamelaiskäräjille hyvin tärkeitä. Olen iloinen Ympäristöministeriön sitoutuneisuudesta saamelaisten aseman parantamiseksi. Uskon, että työryhmätyöskentelyllä voimme ehkäistä ristiriitoja maankäyttöön liittyen ja luoda toimintaohjeet miten saamelaisten alkuperäiskansa-asema  ja  siihen  liittyvät  oikeudet  huomioidaan  maankäytön  suunnittelussa  ja  saamelaisten kotiseutualueen  hallinnoinnissa.  Työryhmätyöskentely  on  erityisen  tärkeä    perinteisten  saamelaiselinkeinojen kannalta ja uskon että työryhmätyöskentelyllä voimme luoda esityksiä ja suosituksia jotka parantavat saamelaiskulttuurin ja siihen liittyvien perinteisten elinkeinojen asemaa.”</p>
  </body>
</document>
