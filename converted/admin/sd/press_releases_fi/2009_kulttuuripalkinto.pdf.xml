<document xml:lang="fin" id="no_id">
  <header>
    <title>Saameksi rokkaava SomBy-yhtye saa Saamelaiskäräjiltä tunnustuksen kulttuuriteosta</title>
    <genre code="admin"/>
    <author>
      <unknown/>
    </author>
    <year>2009</year>
    <wordcount>252</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1115&amp;Itemid=10</origFileName>
    <parallel_text xml:lang="sme" location="2009_kulttuuripalkinto_ps.pdf"/>
    <metadata>
      <uncomplete/>
    </metadata>
    <version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">Saameksi rokkaava SomBy-yhtye saa Saamelaiskäräjiltä tunnustuksen kulttuuriteosta </em>
    </p>
    <p>
      <em type="italic">Saamelaiskäräjät  palkitsee  SomBy-yhtyeen,  joka  soittaa  saamenkielistä  rock-musiikkia. Kulttuuri-  ja  liikuntaministeri  Stefan  Wallin  ja  Saamelaiskäräjien  kulttuurilautakunnan puheenjohtaja  Jouni  Ilmari  Jomppanen  ojensivat  3 500  eu ron  suuruisen   tunnustuksen  saamelaisnuorten konferenssissa Saariselällä 16.10.2009. </em>
    </p>
    <p>Saamelaiskäräjien kulttuurilautakunta palkitsee SomBy-yhtyeen. Kulttuurilautakunta toteaa yhtyeen edistävän  musiikillaan  luovaa  saamelaiskulttuuria.    Lisäksi  ansaitsemallaan  huomiolla  yhtye  on edistänyt  saamen  kieltä  sekä  sen  tunnettavuutta.  Yhtye  toimii  lisäksi  kannustavana  esimerkkinä muille  saamelaisnuorille.  Tänä  vuonna  kulttuurilautakunta  haluaa  jakaa  tunnustusta  erityisesti nuorille saamelaisille musiikintekijöille.</p>
    <p>SomBy-yhtyeen muodostavat lahjakkaat musiikintekijät, jotka edistävät saamelaista nuortenkulttuuria.<em type="italic">  </em>Nykyisellä  kokoonpanolla  bändi  on  soittanut  marraskuusta  2007  lähtien. Yhtyeessä soittavat M iira Suomi – laulu, M illa Pulska – koskettimet, Oula Guttorm – kitara, Juho Kiviniemi – basso ja Unna-M aari Pulska – rummut.   </p>
    <p>Yhtyeen  jäsenet  näyttävät  esimerkillään,  että  musiikin  tuottaminen  sekä  saamelaiskulttuurin edistäminen  ovat  mahdollisia  yhtyeen  jäsenten  pitkistä  välimatkoista  huolimatta. M illa  opiskelee musiikkia  Rovaniemellä,  M iira  on  lukiossa  Sodankylässä  ja  Unna-M aari  opiskelee  Oulun musiikkilukiossa. Oula asuu Inarissa ja Juho Ivalossa, molemmat käyvät Ivalon lukiota.</p>
    <p>Bändi  solmi  levytyssopimuksen  Tuupa  Records  Oy:n  kanssa  helmikuussa  2008  ja  EP  <span type="quote" xml:lang="sme">"Čáhppes Lasttat"</span>  ilmestyi  24.5.  Yhtye  jatkaa  saamenkielisen  musiikin  tuottamista,  ja  uusi  julkaisu  on  jo tekeillä.  Kokoonpano  on  myös  aikaisemmin  saanut  tunnustusta,  sillä  se  oli  vuoden  2009  Sámi Grand  Prixin  voittaja.  Kilpailun  palkinto  luovutettiin  Kautokeinossa,  Norjassa.  Lisäksi  yhtye  on tehnyt lukuisia keikkoja ympäri Pohjoismaita.</p>
    <p>Saamelaiskäräjien  kulttuurilautakunta  on  vuoden  2009  kesäkuussa  antanut  myös  toisen tunnustuksen.  Kulttuuritunnustus  annettiin  Helena  Valkeapäälle  ja  Anni-M arja  Valkeapäälle pitkäaikaisesta  saamenkielisestä  kirkollisesta  musiikkityöstä.  Tunnustus  ojennettiin  saamelaisten ekumeenisten kirkkopäivien yhteydessä Inarissa.</p>
    <p>
      <em type="bold">S aamelaiskäräjien palkitsee vuonna 2009 kulttuuriteosta SomBy-yhtyeen jäsenet: </em>
    </p>
  </body>
</document>
