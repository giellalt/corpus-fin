<document xml:lang="fin" id="no_id"><header><title>Saamelaisten kielipesien ja kielikylpykerhotoiminnan rahoitukseen 500 000 euroa</title><genre code="admin"/><author><unknown/></author><year>2012</year><wordcount>209</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1744&amp;Itemid=10</origFileName><parallel_text xml:lang="sme" location="kielipesatiedote2012_davvisameg.pdf"/><parallel_text xml:lang="smn" location="kielipesatiedote2012_inarinsaame.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p xml:lang="eng">TIEDOTE 1 (1) 16.2.2012</p>
<p>Saamelaiskulttuurikeskus Sajos</p>
<p xml:lang="est">Tel. +358 (0)10 839 3100</p>
<p xml:lang="smn">FIN-99870 Inari www.samediggi.fi etunimi.sukunimi@samediggi.fi</p>
<p><em type="bold">SAAMELAISTEN KIELIPESIEN JA KIELIKYLPYKERHOTOIMINNAN RAHOITUKSEEN 500 000 EUROA </em>Eduskunta hyväksyi valtion vuoden 2012 talousarviossa erillisen määrärahan saamelaisten kulttuuri- ja kielipesätoimintaan saamelaisten kotiseutualueella. </p>
<p>Rahoitus kanavoituu saamelaiskäräjien kautta toimintaa järjestäville tahoille. Opetus- ja kulttuuriministeriö myönsi saamelaiskäräjille valtionavustuksena 350 000 euroa inarinsaamen, koltansaamen ja pohjoissaamen kielipesätoimintaan sekä 150 000 euroa saamelaislasten ja –nuorten kieltä elvyttävään toimintaan (kielipesä- ja kielikylpykerhotoiminta). Kielipesä on kielellisen vähemmistön tai alkuperäiskansan lapsille tarkoitettu hoitopaikka, jossa kaikki toiminta tapahtuu alusta asti pelkästään saamen kielellä. Toiminta toteutetaan järjestämällä alle kouluikäisille lapsille saamenkielistä päivähoitoa tai avointa varhaiskasvatustoimintaa sekä koululaisille iltapäivätoimintaa kielikylpymenetelmää käyttäen. Saamen kieltä ja kulttuuria elvyttävä kerhotoiminta toteutetaan järjestämällä alle kouluikäisille lapsille ja koululaisille muutamana päivänä viikossa saamelaiskulttuuriin pohjautuvaa toimintaa kielikylpymenetelmää käyttäen Saamelaiskäräjien hallitus vahvisti kokouksessaan 2.2.2012 avustusten käyttösuunnitelmat. Saamelaisten kielipesä- ja kielikylpykerhotoiminnan valtionavustukset vuonna 2012: 1. Koltansaamen kielipesä, Ivalo 58 085 € 2. Koltansaamen kielipesä, Sevettijärvi 60 982 € 3. Inarinsaamen kielipesä I, Inari 107 835 € 4. Inarinsaamen kielipesä II, Ivalo 95 450 € 5. Inarinsaamen kielipesä III, Inari 77 238,75 € 6. Pohjoissaamen kielipesä, Vuotso 45 448,25 € 7. Pohjoissaamen kielipesä, Karigasniemi-Utsjoki 37 796 € 8. Pohjoissaamen kielikylpykerho, Enontekiön kunta 17 165 € </p>
<p>Lisätietoja: Pia Ruotsala, sosiaali- ja terveyssihteeri, Saamelaiskäräjät, 040-7262688, pia.ruotsala@samediggi.fi </p>
</body></document>
