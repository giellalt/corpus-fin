<document xml:lang="fin" id="no_id"><header><title>Saamelaiskäräjie  hallitus lausui porotaloude - ja luo taiseli - kei oje  rahoituslaista</title><genre code="admin"/><author><unknown/></author><year>2009</year><wordcount>319</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=1026&amp;Itemid=10</origFileName><parallel_text xml:lang="sme" location="tiedote_poluraps.pdf"/><parallel_text xml:lang="smn" location="tiedote_polura_is.pdf"/><parallel_text xml:lang="sms" location="tiedote_polurakolt.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version></header><body><p>SAAMELAISKÄRÄJIE HALLITUS LAUSUI POROTALOUDE- JA LUOTAISELI</p>
<p>KEIOJE RAHOITUSLAISTA</p>
<p>Saamelaiskäräjien hallitus antoi 17-sivuisen lausunnon Maa- ja metsätalousministeriön valmistelemasta hallituksen esityksestä porotalouden- ja luontaiselinkeinojen rahoituslaista (myöh. POLURA)  kokouksessaan 28.5.2009.</p>
<p>Saamelaiskäräjät  piti  hyvänä,  että  esityksessä  tuen  saajien  ikärajaa  nostetaan  63  vuodesta  65vuoteen  ja  pitää  sitä  perusteltuna.  Positiivista  on  myös  nykyistä  hieman  paremmat  hankintaavustukset moottorikelkkojen ja mönkijöiden hankintaan sekä porotilojen peruskorjaukseen.</p>
<p>Saamelaiskäräjät on hyvin tyytymätön siihen tapaan miten POLURA-lainsäädäntöä on valmisteltu. Vuonna  2007  perustuslakivaliokunta  on  edellyttänyt,  että  saamelaiskäräjien  edustus  lainvalmistelussa on varmistettava alusta alkaen ja valtioneuvoston on ryhdyttävä kokonaisuudistukseen, jossa saamelaisten  kulttuurinen  ja  oikeudellinen  erityisasema  otetaan  asianmukaisesti  huomioon.  Perustuslakivaliokunnan ohje ei ole toteutunut. Saamelaiskäräjät näkeekin POLURA ehdotuksen olevan selvästi  saamelaisväestöä  ja  saamelaisporonhoitokulttuuria  syrjivää  suhteessa  eteläiseen  poronhoitoon. Saamelaiskäräjät on hyvin tyytymätön lakitekstiin ja sen sisältämiin asiavirheisiin ja tekstistä välittyvään asenteellisuuteen saamelaisporonhoitoa kohtaan. Saamelaiskäräjien näkökulmasta esitys POLURA:ksi ei edusta hyvää lainvalmistelutapaa.</p>
<p>Saamelaiskäräjät esittääkin, että POLURA olisi korjattava tai  valmisteltava täysin uudelleen huomioiden perustuslakivaliokunnan ohjeet ja saamelaiskulttuurin suojan. Lausunnossaan Saamelaiskäräjät  toistaa  POLURA-työryhmälle  esittämänsä  esityksen  paimennustuesta,  joka  tulee  turvata  POLURAsta riippumattomalla erityisrahoituksella. Saamelaiskäräjät esittää, että saamelaisten kotiseutualueelle varataan 420 000 euron vuotuinen paimennustuki. Tuen määrä perustuu saamelaisalueen paliskuntien toteutuneeseen kirjanpitoon poronhoitovuodelta 2007-2008. Tuen laskennan perusteena on kohtuullisuus ja yhdenvertaisuus. Tuen tarkoitus on korvata paimennuksesta aiheutuneet ylimääräiset polttoaine- ja kalustokulut. Lisäksi tuen kautta taataan poronhoitajien tasapuolinen kohtelu.  Muulla  poronhoitoalueella  poronhoitajien  tulotasoa  nostavat  heinä-  ja  peltokorvaukset.  Ennenkaikkea tuella taataan saamelaisporonhoitomallin jatkuvuus.</p>
<p>Saamelaiskäräjät esittää, että valtioneuvostossa ryhdytään pikaisesti valmistelemaan poronhoitolain kokonaisuudistusta  jossa  huomioidaan  saamelaisporonhoidon  kansainvälisoikeudellinen  ja  perustuslaillinen suoja. Poronhoitolain uudistuksessa tulee pohtia myös keinoja joiden avulla saamelaisnaisten mahdollisuudet harjoittaa poroelinkeinoa turvataan.</p>
<p>Saamelaiskäräjät toteaa, että POLURAssa ehdotettu nuorten porotaloudenharjoittajan aloitustuki on todettu  toimivaksi  järjestelmäksi  ja  erityisen  tarpeelliseksi  saamelaisten  kotiseutualueella.  Tuen rahoitus  on  loppunut  toistuvasti  kesken  eikä  kaikille  halukkaille  ja  tukiehdot  täyttäville  hakijoille ole  voitu  myöntää  rahoitusta.  Rahoituksen  ei  tule  perustua  harkinnanvaraisuuteen  ja  rahoitus  on turvattava tukiehdot täyttäville hakijoille. Aloitustuen määrässä ja myöntämisessä tulee huomioida saamelaisten perustuslaillinen asema ja saamelaisten kotiseutualueen vahva saamelaisporonhoitoperinne.</p>
<p>Saamelaiskäräjien  lausunto  löytyy  kokonaisuudessaan  osoitteesta www.samediggi.fi  –  lausunnot 2009.</p>
</body></document>