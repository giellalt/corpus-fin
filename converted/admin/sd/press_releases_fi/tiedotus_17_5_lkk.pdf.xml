<document xml:lang="fin" id="no_id"><header><title>Saamelaiskäräjien Saamelainen lastenkulttuurikeskus tiedottaa</title><genre code="admin"/><author><unknown/></author><year>2011</year><wordcount>181</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1525&amp;Itemid=10</origFileName><parallel_text xml:lang="sme" location="tied_pohjsaam_lkk.pdf"/><parallel_text xml:lang="smn" location="tiedotus_17_5_inarinsaame_lkk.pdf"/><parallel_text xml:lang="sms" location="tiedotus_1705_koltannos.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p xml:lang="eng">TIEDOTE 17.5.2011</p>
<p>SAAMELAISKÄRÄJIEN SAAMELAINEN LASTENKULTTUURIKESKUS TIEDOTTAA Opetus- ja kulttuuriministeriön, saamelaiskäräjien ja saamelaisalueenkuntien rahoittama Saamelaisen lastenkulttuurikeskuksen toimintavuosi 2011 jatkuu työpajojen, teemapäivien, tapahtumien ja retkien merkeissä. Tärkeimpinä tavoitteina ovat edelleen saamelaislasten kielen ja kulttuurin tukeminen saamelaisten kotiseutualueella. Alkukevään saamelaisen lastenkulttuurikeskuksen toiminnasta vastasi Johtti Nuorra –hanke, jonka Lapin ELY- keskus rahoitti. Johtti Nuorra -hanke työllisti luovan nuoren ohjaajan, joka kiersi saamelaisalueen kouluissa ohjaamassa nuoria. Johtti Nuorran työpajojen sisällöt liittyivät saamelaisnuorten taidetapahtumaan valmistautumiseen. Opetus- ja kulttuuriministeriö (OKM) on myöntänyt saamelaiskäräjille erityisrahoituksen saamelaiskulttuurin edistämiseen vuonna 2011. Tämän rahoituksen kohteena on myös saamelainen lastenkulttuurikeskus ja vuoden budjetti kasvaa 15 000 eurolla. Lastenkulttuurikeskuksen kevään ajankohtaisiin tapahtumiin kuuluvat nimikilpailu ja lasten retket merenrantaan. Saamelainen lastenkulttuurikeskus on toiminut jo vuodesta 2004 ja on aika järjestää nimikilpailu lapsille ja nuorille. Nykyisen pitkän nimen tilalle tulisi keksiä lyhyt ja ytimekäs, toimintaa kuvaava nimi. Kevään päivä-matka <span type="quote" xml:lang="sme">”Johtin meara gáttai”</span>/<span type="quote">”Jutaaminen meren rantaan”</span> järjestetään kesäkuun alussa alle kouluikäisille. Matkat kohdistuvat Altavuonon ja Porsangerinvuonon rannoille, Norjan puolelle. Matkoista tiedotetaan tarkemmin. Saamelaisen lastenkulttuurikeskus –hankkeen toiminnanohjaaja Petra Magga-Vars on palannut työhönsä ja vastaa hankkeen koordinoimisesta ja toiminnasta toukokuusta alkaen. Yhteystiedot: petra.magga@samediggi.fi puh. 010 839 3110 tai 040-732 5503</p>
</body></document>
