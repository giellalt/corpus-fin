<document xml:lang="fin" id="no_id"><header><title>Saamelaiskulttuurikeskus etenee aikataulussa</title><genre code="admin"/><author><unknown/></author><year>2007</year><wordcount>308</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=30&amp;Itemid=10</origFileName><parallel_text xml:lang="sme" location="samedikki_stivrracoahkkindiedahus_29.11.07.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version></header><body><p><em type="bold">Saamelaiskulttuurikeskus etenee aikataulussa </em></p>
<p>Inariin  rakennettava  Saamelainen  kulttuurikeskushanke  etenee  aikataulussaan.  Saamelaiskäräjien hallitus hyväksyi Senaatti-kiinteistojen kanssa valmistellun kulttuurikeskusta koskevan päävuokrasopimuksen. Saamelaiskäräjät on päävuokralaisena tehnyt esivuokrasopimukset tulevien alivuokralaisten kanssa, joita ovat Saamelaisalueen koulutuskeskus, saamelaisten käsityöntekijöiden yhdistys Sámi Duodji r.y., saamelainen sosiaali- ja terveysalan toimija  SámiSoster r.y., Lapin lääninhallitus ja Inarin kunnan kirjastotoimi.</p>
<p>Saamelaiskäräjät  on  aloittanut  hankkeen  toteuttamiseen  liittyvät  toimet  yhteistyössä  Senaattikiinteistöjen ja Inarin kunnan kanssa.  Senaatti valmistelee parhaillaan  arkkitehtikilpailua, joka on määrä  julistaa  keväällä  2008.  Varsinaiseen  suunnitteluun  päästään  vuonna  2009  ja  rakentaminen aloitetaan  tämänhetkisen  aikataulun  mukaan  keväällä  2010.  Kulttuurikeskuksen  pitäisi  valmistua viimeistään alkukeväästä 2012.</p>
<p><em type="bold">Saamelaiskäräjät tukee Kolttakeskuksen aikaansaamista Sevettijärvelle </em></p>
<p>Saamelaiskäräjät  selvittää  mahdollisuuksia  osallistua  suunnitteilla  olevan  Kolttakulttuurisäätiön toimintaan ja Sevettijärvelle suunnitellun Kolttakeskuksen aikaansaamiseen. Lisäksi Saamelaiskäräjät selvittää mahdollisuuksia vuokrata suunnitellusta Kolttakeskuksesta toimitilat mahdolliselle koltansaamen kielenkääntäjälleen. Koltansaamen kieli ja kulttuuri ovat vakavasti uhanalaisia ja tarvitsevat  laajemman  saamelaisyhteisön  tukea.  Saamelaiskäräjien  osallistumismahdollisuudet  suunnitteilla oleviin kolttasaamelaisten kulttuuria, kieltä ja elinkeinoja tukeviin toimintoihin riippuvat kuitenkin sen oman valtionrahoituksen tilanteesta tulevina vuosina.  Saamelaiskäräjät tukee kolttasaamelaisten kulttuurin ylläpitämistä ja kehittämistä koskevia toimenpiteitä ja edistää Kolttakeskuksen aikaansaamista mahdollisuuksiensa rajoissa.</p>
<p>Kolttakeskuksen suunnittelu liittyy vuonna 2006 käynnistyneeseen, Saamelaismuseosäätiön hallinnoimaan Elinkeinot ja kolttakulttuuri käsi kädessä-hankkeeseen, jota rahoittavat Lapin TE-keskus ja Inarin kunta. Hankesuunnitelman mukaan Kolttakeskuksen ylläpitäjäksi ja rakennuttajaksi perustetaan Kolttakulttuurisäätiö, joka hankkii tarvittavat varat kotimaassa ja ulkomailla.</p>
<p>Saamelaiskäräjien kielitoimistossa ei ole toistaiseksi koltansaamen kielenkääntäjää.</p>
<p><em type="bold">Saamelaiskäräjät  ei  hyväksy  maa-  ja  metsätalousministeriön  päätöstä  maksaa poronhoidon petokorvauksista vain puolet </em></p>
<p>Saamelaiskäräjät paheksuu maa-  ja  metsätalousministeriön juuri tekemää päätöstä maksaa petojen alkuvuonna  poronhoidolle  aiheuttamista  vahingoista  vain  puolet.  Saamelaiskäräjät  vaatii,  että  vahingot tulee korvata voimassa olevan asetuksen mukaisesti täysimääräisinä viivyttelemättä.</p>
<p>M aa-  ja  metsätalousministeriö  on  aiempien  vuosien  käytännöstä poiketen  korvannut petoeläinten poronhoidolle aiheuttamat vahingot yksinkertaisena, joka merkitsee vain  puolta asetuksen edellyttämistä korvauksista. Petoeläinvahinkojen korvaamisesta annetun asetuksen mukaan täysimääräinen korvaus tarkoittaa poron käyvän arvon korvaamista kaksinkertaisena.</p>
<p><em type="bold">Saamelaiskäräjien lausunnosta Kaldoaivin erämaa-alueen  ja Sammuttijängän-Vaijoenjängän soidensuojelualueen  hoito-  ja  käy ttösuunnitelmasta  </em>toimitetaan  erillinen  tiedote  sen  jälkeen  kun  lausunto  on  kirjoitettu  lopulliseen muotoon kokouksen käsittelyn mukaisesti. </p>
</body></document>