<document xml:lang="fin" id="no_id"><header><title>Saamelaiskulttuurikeskus etenee aikataulussa</title><genre code="admin"/><author><unknown/></author><year>2007</year><wordcount>342</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=30&amp;Itemid=10</origFileName><parallel_text xml:lang="sme" location="samedikki_stivrracoahkkindiedahus_29.11.07.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p xml:lang="est"><em type="bold">S AAMELAIS KÄRÄJIEN </em></p>
<p xml:lang="deu"><em type="bold">HALLITUKS EN KOKOUS TIEDOTE </em>1 (1) </p>
<p xml:lang="kal">Inari 29.11.2007</p>
<p>Saarikoskentie 4</p>
<p xml:lang="est">Tel. +358 (0)16 665 011</p>
<p xml:lang="deu">FI-99870 Inari-Anár</p>
<p xml:lang="smn">Fax. +358 (0)16 671 323 www.samediggi.fi etunimi.sukunimi@samediggi.fi</p>
<p xml:lang="smn">Toimittanut Ulla Aikio-Puoskari kokoustiedottaja, 040 767 3101</p>
<p><em type="bold">Saamelaiskulttuurikeskus etenee aikataulussa </em>Inariin rakennettava Saamelainen kulttuurikeskushanke etenee aikataulussaan. Saamelaiskäräjien hallitus hyväksyi Senaatti-kiinteistojen kanssa valmistellun kulttuurikeskusta koskevan päävuokrasopimuksen. Saamelaiskäräjät on päävuokralaisena tehnyt esivuokrasopimukset tulevien alivuokralaisten kanssa, joita ovat Saamelaisalueen koulutuskeskus, saamelaisten käsityöntekijöiden yhdistys Sámi Duodji r.y., saamelainen sosiaali- ja terveysalan toimija SámiSoster r.y., Lapin lääninhallitus ja Inarin kunnan kirjastotoimi. Saamelaiskäräjät on aloittanut hankkeen toteuttamiseen liittyvät toimet yhteistyössä Senaattikiinteistöjen ja Inarin kunnan kanssa. Senaatti valmistelee parhaillaan arkkitehtikilpailua, joka on määrä julistaa keväällä 2008. Varsinaiseen suunnitteluun päästään vuonna 2009 ja rakentaminen aloitetaan tämänhetkisen aikataulun mukaan keväällä 2010. Kulttuurikeskuksen pitäisi valmistua viimeistään alkukeväästä 2012. <em type="bold">Saamelaiskäräjät tukee Kolttakeskuksen aikaansaamista Sevettijärvelle </em>Saamelaiskäräjät selvittää mahdollisuuksia osallistua suunnitteilla olevan Kolttakulttuurisäätiön toimintaan ja Sevettijärvelle suunnitellun Kolttakeskuksen aikaansaamiseen. Lisäksi Saamelaiskäräjät selvittää mahdollisuuksia vuokrata suunnitellusta Kolttakeskuksesta toimitilat mahdolliselle koltansaamen kielenkääntäjälleen. Koltansaamen kieli ja kulttuuri ovat vakavasti uhanalaisia ja tarvitsevat laajemman saamelaisyhteisön tukea. Saamelaiskäräjien osallistumismahdollisuudet suunnitteilla oleviin kolttasaamelaisten kulttuuria, kieltä ja elinkeinoja tukeviin toimintoihin riippuvat kuitenkin sen oman valtionrahoituksen tilanteesta tulevina vuosina. Saamelaiskäräjät tukee kolttasaamelaisten kulttuurin ylläpitämistä ja kehittämistä koskevia toimenpiteitä ja edistää Kolttakeskuksen aikaansaamista mahdollisuuksiensa rajoissa. Kolttakeskuksen suunnittelu liittyy vuonna 2006 käynnistyneeseen, Saamelaismuseosäätiön hallinnoimaan Elinkeinot ja kolttakulttuuri käsi kädessä-hankkeeseen, jota rahoittavat Lapin TE-keskus ja Inarin kunta. Hankesuunnitelman mukaan Kolttakeskuksen ylläpitäjäksi ja rakennuttajaksi perustetaan Kolttakulttuurisäätiö, joka hankkii tarvittavat varat kotimaassa ja ulkomailla. Saamelaiskäräjien kielitoimistossa ei ole toistaiseksi koltansaamen kielenkääntäjää. <em type="bold">Saamelaiskäräjät ei hyväksy maa- ja metsätalousministeriön päätöstä maksaa poronhoidon petokorvauksista vain puolet </em>Saamelaiskäräjät paheksuu maa- ja metsätalousministeriön juuri tekemää päätöstä maksaa petojen alkuvuonna poronhoidolle aiheuttamista vahingoista vain puolet. Saamelaiskäräjät vaatii, että vahingot tulee korvata voimassa olevan asetuksen mukaisesti täysimääräisinä viivyttelemättä. M aa- ja metsätalousministeriö on aiempien vuosien käytännöstä poiketen korvannut petoeläinten poronhoidolle aiheuttamat vahingot yksinkertaisena, joka merkitsee vain puolta asetuksen edellyttämistä korvauksista. Petoeläinvahinkojen korvaamisesta annetun asetuksen mukaan täysimääräinen korvaus tarkoittaa poron käyvän arvon korvaamista kaksinkertaisena. <em type="bold">Saamelaiskäräjien lausunnosta Kaldoaivin erämaa-alueen ja Sammuttijängän-Vaijoenjängän soidensuojelualueen hoito- ja käy ttösuunnitelmasta </em>toimitetaan erillinen tiedote sen jälkeen kun lausunto on kirjoitettu lopulliseen muotoon kokouksen käsittelyn mukaisesti. </p>
</body></document>
