<document xml:lang="fin" id="no_id"><header><title>Saamelaismusiikin opetus osaksi Inariin nousevaa saamelaiskulttuurikeskusta</title><genre code="admin"/><author><unknown/></author><year>2008</year><wordcount>440</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=12&amp;Itemid=10</origFileName><parallel_text xml:lang="sme" location="diedahus_17012008.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header><body><p xml:lang="est"><em type="bold">S AAMELAIS KÄRÄJIEN </em></p>
<p xml:lang="deu"><em type="bold">HALLITUKS EN KOKOUS TIEDOTE </em>1 (2) </p>
<p xml:lang="kal">Inari 17.01.2008</p>
<p><em type="bold">Saamelaismusiikin opetus osaksi Inariin nousevaa saamelaiskulttuurikeskusta </em>Saamelainen musiikkikeskus tulee osaksi Inariin nousevaa saamelaiskulttuurikeskusta. M usiikkikeskukseen suunnitellaan saamelaismusiikin opetuksesta vastaavaa pistettä. Toimintaan liittyy myös muita saamelaismusiikkia edistäviä toimintoja, mm. musiikkitapahtumien järjestämistä. Saamelaismusiikin keskusta on suunniteltu kahdessa perättäisessä EU-hankkeessa, jotka liittyvät tiiviisti saamelaiskulttuurikeskuksen sisällön rakentamiseen. Vuoden 2007 lopussa päättynyttä, järjestyksessä toista EU-hanketta johti Annukka Hirvasvuopio-Laiti, jonka mukaan musiikkikeskuksen suunnittelulle odotetaan jatkoa uuden projektin muodossa. Päättyneessä hankkeessa projektityöntekijänä toimi Jussi Isokoski. Hankkeen aikana järjestettiin saamelaismusiikin opetusta sekä koulujen opettajille, nuorille, että päiväkotien työntekijöille. Nuorille muusikoille järjestettiin suosittuja bändileirejä. Inarin kirkonkylässä järjestettiin keväisin Ijahis Idja-alkuperäiskansojen musiikkitapahtuma. M usiikinopetusta järjestettiin yhteistyössä saamelaismusiikin oppikirjaa työstävien Ulla Pirttijärven ja M arko Jousteen kanssa. Lisäksi hankkeen aikana käännettiin laaja musiikkisanasto pohjoissaamen kielelle. Saamelaiskäräjien hallitus hyväksyi kokouksessaan musiikkikeskushankkeen loppuraportin. <em type="bold">Saamelaiskäräjien uuden vaalikauden avaus lähestyy </em>Saamelaiskäräjien uuden vaalikauden avajaiskokous pidetään helmikuun 9. päivänä Inarissa. Syksyllä 2007 toimitetuissa vaaleissa valituiksi tulleista jäsenistä vanhin, inarilainen Pekka Pekkala avaa vaalikauden ensimmäisen kokouksen. Uusi vaalikausi aloitetaan saamelaiskäräjien toimintaan ja asemaan uusia jäseniä perehdyttävällä seminaarilla. Ensimmäinen kokous on järjestäytymiskokous, jossa asetetaan jäsenet saamelaiskäräjien omiin toimielimiin. <em type="bold">Ruotsala maatalousyrittäjien eläkelaitoksen poronhoitajien neuvottelukuntaan </em>Pia Ruotsala nimettiin saamelaiskäräjien edustajaksi M aatalousyrittäjien eläkelaitoksessa toimivaan poronhoitajien neuvottelukuntaan. Varaedustajaksi nimettiin Asko Länsman. <em type="bold">Saamelaiskäräjät esittää maa- ja metsätalousministeriölle lain mukaisia neuvotteluita kansallisesta metsäohjelmasta </em>M aa- ja metsätalousministeriössä valmistellusta kansallisesta metsäohjelmasta 2015 puuttuu kokonaan ohjelman vaikutusten arviointi saamelaiseen kulttuuriin kuuluviin elinkeinoihin. Saamelaiseen kulttuuriin liittyviä elinkeinoja ovat poronhoito, kalastus, metsästys ja niiden uudenaikaiset ammatinharjoittamisen muodot. Saamelaiskäräjät esittää ministeriölle, että se järjestää asiassa saamelaiskäräjälaissa edellytetyt neuvottelut saamelaiskäräjien kanssa. Saamelaiskäräjien hallitus antoi lausunnon kansallisesta metsäohjelmasta 2015 kokouksessaan. </p>
<p><em type="bold">Saamelaiskäräjät edellyttää ympäristöministeriöltä saamelaisten oikeuksien turvaamista kotiseutualueen alueiden käytössä </em>Saamelaiskäräjät esittää ympäristöministeriölle, että saamelaisten kotiseutualueen alueiden käytössä saamelaisille turvataan alkuperäiskansana sille kuuluva oikeus ylläpitää ja kehittää omaa kulttuuriaan. Vaatimus tarkoittaa saamelaisten perinteisten elinkeinojen kehittämisedellytysten varmistamista. Saamelaiskäräjät antoi lausunnon ympäristöministeriössä valmistellusta valtakunnallisten alueidenkäyttötavoitteiden tarkistamisesta kokouksessaan. Lausunnossa todetaan, että asiakirjasta puuttuu kokonaan vaikutusten arviointi saamelaiseen kulttuuriin kuuluviin elinkeinoihin, kuten poronhoitoon, kalastukseen, metsästykseen ja niiden uudenaikaisiin ammatinharjoittamisen muotoihin. <em type="bold">Guttorm Euroopan alueellista yhteistyötä toteuttavan pohjoisen ohjelman seurantakomiteaan </em>Saamelaiskäräjien edustajaksi Euroopan alueelliseen yhteistyöhön liittyvän pohjoisen ohjelman seurantakomiteaan esitetään 1. sijalla Juha Guttormia ja 2. sijalla Anne Nuorgamia. Euroopan alueellisen yhteistyön tavoitteen <span type="quote">”Pohjoisen rajat ylittävä yhteistyö”</span> ohjelmien toteuttaminen käynnistyi viime joulukuussa. Kullekin EU-ohjelmalle asetetaan seurantakomitea, joka vastaa ohjelman täytäntöönpanosta. Seurantakomiteoissa ovat edustettuina kaikki ohjelmaan osallistuvat maat. Yksi Suomea edustavista jäsenistä on saamelaiskäräjien esittämä. Seurantakomitean nimeää valtioneuvosto. <em type="bold">Jomppanen saamelaisten kirkkopäivien ohjelmatoimikuntaan </em>Jouni Ilmari Jomppanen nimettiin saamelaiskäräjien edustajaksi Inarissa ensi vuonna järjestettävien saamelaisten kirkkopäivien ohjelmatoimikuntaan. Kirkkopäivien sisällöstä ja ohjelmasta vastaa saamelaiskäräjät yhdessä Norjan ja Ruotsin kirkollisten saamelaisneuvostojen kanssa. Järjestelyissä ovat mukana myös Oulun hiippakunta ja Inarin seurakunta. Tiedotteen toimitti kokoustiedottaja Ulla Aikio-Puoskari, ulla.aikio(at)samediggi.fi, +358 40 767 3101 </p>
</body></document>
