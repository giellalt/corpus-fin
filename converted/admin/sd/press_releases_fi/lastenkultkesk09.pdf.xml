<document xml:lang="fin" id="no_id"><header><title>Saamelainen lastenkulttuurikeskus osana lapin lastenkulttuuriverkostoa aloitti uuden viisivuotiskauden!</title><genre code="admin"/><author><unknown/></author><year>2009</year><wordcount>221</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1009&amp;Itemid=10</origFileName><parallel_text xml:lang="sme" location="lastenkultkesk09.pdf"/><parallel_text xml:lang="sms" location="lastenkultkesk09.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header>
<body>
<p xml:lang="vep">SAAMELAINEN LASTENKULTTUURIKESKUS OSANA</p>
<p xml:lang="vep">LAPIN LASTENKULTTUURIVERKOSTOA</p>
<p xml:lang="vep">ALOITTI UUDEN VIISIVUOTISKAUDEN!</p>
<p>Taikalamppu on lastenkulttuurikeskusten verkosto, jonka tarkoituksena on kehittää lasten ja nuorten taide- ja kulttuuripalveluita koko valtakunnassa tukemalla jo olemassa olevien lastenkulttuurikeskusten toimintaa ja edistää edellä mainittujen palveluiden syntymistä sinne, missä niitä ei vielä ole. Jokaisella Taikalamppu-verkoston jäsenellä on oma taiteenalakohtainen kehittämisalueensa lastenkulttuurin kentällä.</p>
<p>Taikalampun lastenkulttuuritoiminta on laajentunut vuosien aikana perinteiseltä kulttuurisektorilta osaksi laajempaa taide- ja kulttuurikasvatusta, terveyttä ja hyvinvointia koskevaa työtä. Viisivuotisella toimikaudella 2009-2013 Lapin lastenkulttuuriverkostoon kuuluvat Kemin, Kemijärven, Rovaniemen ja Tornion kaupungit, Ranuan kunta sekä Saamelaiskäräjät, joka toimii Enontekiön, Inarin, Sodankylän ja Utsjoen kuntien alueella. Saamelaisen lastenkulttuurikeskuksen toimintaa rahoittavat Opetusministeriö, saamelaisalueen kunnat (Enontekiö, Utsjoki, Sodankylä ja Inari) ja Saamelaiskäräjät. Verkoston jäsenten budjeteista Opetusministeriön avustuksen osuus voi olla korkeintaan puolet ja jäsenten omarahoitusosuus vastaavasti vähintään puolet. Rahoituspäätökset tehdään vuosittain. Saamelainen lastenkulttuurikeskus jatkaa saamelaislasten- ja nuorten kielen ja kulttuurin tukemista toiminnallisten työpajojen, teemapäivien ja tapahtumien kautta.</p>
<p>Taiteenalakohtaisesti tuetaan erityisesti saamelaista kulttuuria sekä sarjakuvaan ja mediakasvatukseen liittyvää toimintaa. Huhtikuu on humahtanut ja käynnistänyt Saamelaisen lastenkulttuurikeskuksen ja koulujen sekä päiväkotien yhteisten suunnitelmien kokoamisen toimintavuodelle 2009. Kevään kuluessa jakeluun saatetaan koulujen mediakasvatuksen tarpeisiin tehty</p>
<p>DVD-muotoinen oppimateriaalipaketti</p>
<p>Kuuluviin! ja ensimmäinen</p>
<p>Suomessa saameksi julkaistu sarjakuvapiirtämisen opas Smávva oahpis ráiddogovaid sárgumii. Vuoden 2009 Taikalampputoiminnassa tullaan myös huomioimaan Lapsen oikeuksien juhlavuosi. Kuluvana vuonna vietetään YK:n Lapsen oikeuksien sopimuksen 20- vuotisjuhlavuotta. Lisätietoja: Toiminnanohjaaja Petra B. Magga Puh. 010 8393110 040 7325503 petra.magga@samediggi.fi</p>
</body></document>
