<document xml:lang="fin" id="no_id"><header><title>Oikeusministeriö ilmoittaa haettavaksi saamen kielilain (1086/2003) 31 §:ssä tarkoitetut avustukset</title><genre code="admin"/><author><unknown/></author><year>2009</year><wordcount>125</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=933&amp;Itemid=10</origFileName><parallel_text xml:lang="sme" location="microsoft_word_-_oikeusministeri.pdf"/><parallel_text xml:lang="smn" location="microsoft_word_-_oikeusministeri.pdf"/><parallel_text xml:lang="sms" location="saamenkielirahatilmoituskoltansaame2009.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision: 154948 $; </version></header><body><p>Oikeusministeriö ilmoittaa haettavaksi saamen kielilain (1086/2003) 31 §:ssä tarkoitetut avustukset, joita varten tänä vuonna on käytettävissä yhteensä 130.000 euroa. Avustusta voidaan myöntää saamelaisten kotiseutualueen kunnille, seurakunnille ja paliskunnille sekä lain 18 §:ssä tarkoitetuille yksityisille mainitun lain soveltamisesta aiheutuvien erityisten lisäkustannusten kattamiseksi.</p>
<p>Vapaamuotoiset hakemukset tulee toimittaa oikeusministeriölle viimeistään 20.3.2009 klo 16.15. Oikeusministeriön postiosoite on PL 25, 00023 Valtioneuvosto, ja käyntiosoite Eteläesplanadi 10.</p>
<p>Hakemuksessa tulee selvittää ne erityiset lisäkustannukset, joiden kattamiseksi avustusta haetaan. Mikäli hakemus tehdään saamen kielilain 18 §:n perusteella, hakemuksessa tulee selvittää myös, että hakija on mainitussa lainkohdassa tarkoitettu yksityinen. Jos hakijana on yksityisoikeudellinen yhteisö tai säätiö, hakemukseen tulee liittää yhteisöä tai säätiötä koskeva rekisterinote sekä viimeksi vahvistettu tilinpäätös, toimintakertomus ja tilintarkastuskertomus.</p>
<p>Hakemusmenettelyssä noudatetaan valtionavustuslakia (688/2001).</p>
<p>Lisätietoja antaa hallitusneuvos Mirja Kurkinen, puh 09-1606 7621 (mirja.kurkinen@om.fi).</p>
</body></document>