<document xml:lang="fin" id="no_id">
  <header>
    <title>Saamen kielikylpy koulussa – miten tuen omaa kieltä ja kulttuuria opetuksessa</title>
    <genre code="admin"/>
    <author>
      <unknown/>
    </author>
    <year>2014</year>
    <wordcount>498</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=2506&amp;Itemid=10</origFileName>
    <parallel_text xml:lang="sme" location="27_10_2014_ps_koulutussuun.pdf"/>
    <parallel_text xml:lang="smn" location="27_10_2014_is_koulutussuun.pdf"/>
    <parallel_text xml:lang="sms" location="27_10_2014_ks_koulutussuun.pdf"/>
    <metadata>
      <uncomplete/>
    </metadata>
    <version>XSLtemplate $Revision: 134043 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>
      <em type="bold">Saamen kielikylpy koulussa – miten tuen omaa kieltä ja kulttuuria opetuksessa 6 op (162 h)  </em>
    </p>
    <p xml:lang="kal">
      <em type="bold">Koulutussuunnitelma </em>
    </p>
    <p>Lähiopetusta yhteensä 60 h opiskelijan itsenäistä työtä 102 h 24 h teoriaopetusta 36 h ryhmäohjausta 102 h opiskelijan itsenäistä työtä (aktiivista työpajatyöskentelyä/kirjallisuutta ja/tai essee ja/tai oppimistehtävä)</p>
    <p>Saamelaisopetus  tarkoittaa  saamen  kielen  ja  saamenkielistä  sekä  saamelaisen  kulttuurin  opetusta. Niiden  taustalla  on  periaate  lasten  ja  nuorten  oikeudesta  omaan  etniseen  identiteettiin  ja kulttuuriseen jatkuvuuteen. Saamen kielikylpyopetuksella tarkoitetaan sitä saamenkielistä opetusta, jossa  saame  ei  ole  lasten  ensiksi  opittu  äidinkieli  ja  jonka  tavoitteena  on  vahvistaa  kielellisesti heikommista  lähtökohdista  tulevien  lasten  saamen  kieltä.  Kielikylpymenetelmän  tunteminen  ja soveltaminen  saamelaisopetukseen  tukee  myös  saamea  äidinkielenään  puhuville  annettavaa saamenkielistä  opetusta.  Myös  äidinkielisten  kielellinen  tausta  on  usein  heterogeeninen. Saamelaisopetuksen  pedagoginen  kehittäminen  tarkoittaa  mm.  opettajien  ammattitaidon kehittämistä  siten,  että  he  voivat  entistä  paremmin  ottaa  opetuksessa  huomioon  kielellisesti  ja kulttuurisesti  heterogeenisen  oppilasryhmän.  Saamelaisopettajilla  on  paljon  kokemuksia heterogeenisen  oppilasryhmän  opettamisesta.  Monet  ovat  jo  pitkään  toteuttaneet  kielikylvyn periaatteita  opetuksessaan,  vaikka  opetusta  ei  ole  määritelty  virallisesti  kielikylvyksi opetussuunnitelmassa.  Koulutus  mahdollistaa  eri  alueilla  ja  eri-ikäisten  lasten  kanssa työskentelevien opettajien tiedon ja kokemusten jakamisen.</p>
    <p>Koulutuksen  ensisijaisena  tavoitteena  on  antaa  opettajille  mahdollisuuksia  kehittää  uusia menetelmiä  saamen  kielellä  opettamiseen  ja  kielen  elvyttämiseen  koulutyössä,  tarjota  heille työskentelyareena  ja  välineitä  kielikylpyopetukseen  käytännön  koulutyössä.  Toisena  tärkeänä tavoitteena on valmistautuminen esi- ja perusopetuksen uusien opetussuunnitelmien käyttöönottamiseen  saamelaisopetuksessa.  Koulutuksen  tavoitteena  on  luoda  tiiviimmät tiedonvaihdon käytännöt ja lisätä opetushenkilöstön tietoa lainsäädännön suomista saamelaisopetuksen mahdollisuuksista käytännössä.</p>
    <p>Kielikysymys  saamelaisopetuksessa  sisältää  kielen  säilymisen  tavoitteen:  omakielisen  opetuksen mahdollistamisen  saamea  äidinkielenään  puhuville  ja  kielen  opettamisen  kieltä  osaamattomille  tai sitä heikommin puhuville. Yhdessä nämä muodostavat kielen revitalisaation periaatteen eli sen, että kieli  siirtyy  eteenpäin  mahdollisimman  laajalla  puhujapohjalla.  Kaikille  yhteisenä  tavoitteena  on lasten ja nuorten kasvaminen aktiiviseen ja toiminnalliseen kaksikielisyyteen ja siten saamen kielten aktiivisten  käyttäjien  määrän  kasvaminen.  Kulttuurikysymys  saamelaisopetuksessa  viittaa opetuksen  rooliin  kielen,  kulttuurin  ja  perinteisen  tiedon  ja  taitojen  siirtäjänä  nuoremmille sukupolville. Saamelaisopettajien osaamisen tukeminen ja saamelaisten kasvatusarvojen mukaisten pedagogisten ratkaisujen ja didaktisten toimintamallien kehittäminen opetuksessa on ajankohtainen ja tarpeellinen tehtävä.</p>
    <p>
      <em type="bold">Koulutuksen sisältö: </em>
    </p>
    <p>
      <em type="bold">I Johdanto / Varhainen täydellinen kielikylpy Suomessa/  Kielikylpy ja lapsen kielellinen kehitys 1 op </em>
    </p>
    <p>Tavoitteet: Tavoitteena on, että saamelaisopetuksen henkilöstö saa perustavat tiedot lapsen kielellisestä kehityksestä, kielikylvystä opetusmenetelmänä, käsitteistä, teoreettisesta viitekehyksestä, käytännön toteutuksesta, kokemuksista ja oppimistuloksista. Työpajatyöskentelyn tehtävänä on käsitellä miten tämä tieto on sovellettavissa saamelaisopetukseen.</p>
    <p>Toteutustapa: Lähiopetus, ohjattu työpajatyöskentely ja oppimistehtävät.</p>
    <p>
      <em type="bold">II Saamenkielisen kielikylvyn perusteet 1 op </em>
    </p>
    <p>Tavoitteet: Tavoitteena on, että saamelaisopetuksen henkilöstö saa perustavat tiedot yksilön ja yhteisön kielenelvytyksestä, kielikylpymenetelmistä saamelaisessa yhteisössä, kaksi- ja monikielisyydestä saamelaislasten opetuksessa sekä saamelaisesta pedagogiikasta saamelaisen kielikylvyn perustana.</p>
    <p>Toteutustapa: Lähiopetus, ohjattu työpajatyöskentely ja oppimistehtävät.</p>
    <p>
      <em type="bold">III Konkreettiset kielikylpymenetelmät saamelaisopetuksessa 3 op </em>
    </p>
    <p>Tavoitteet: Saamelaisopetuksen henkilöstön kielikylpyopetuksen pedagogisten ja ainehallinnallisten taitojen lisääminen, joiden avulla voidaan kehittää uusia saamen kielen ja kulttuurin huomioivia pedagogisia käytäntöjä. Saamelaisopetuksen henkilöstö saa tietoa ja taitoja kielikylpyopetuksessa käytettävistä opetusmenetelmistä ja siitä, miten menetelmät ovat sovellettavissa saamelaisopetukseen.</p>
    <p>Toteutustapa: Lähiopetus, ohjattu työpajatyöskentely ja oppimistehtävät.</p>
    <p>
      <em type="bold">IV Saamen kielikylvyllä aktiiviseksi kielenkäyttäjäksi 1 op </em>
    </p>
    <p>Tavoitteet:  Tavoitteena on, että saamelaisopetuksen henkilöstö vahvistaa osaamistaan saamelaisen kulttuurin ja kielen välittäjänä. Opintojaksossa perehdytään kielikylvyn merkitykseen saamen kielen oppimisessa ja saamen kielten elvytyksessä, tarkastellaan lapsen opintopolkua kielellisen kasvun näkökulmasta.</p>
    <p>Toteutustapa: Lähiopetus, työpajatyöskentely ja oppimistehtävät.</p>
  </body>
</document>
