<document xml:lang="fin" id="no_id"><header><title>Saamen kieliteko</title><genre code="admin"/><author><unknown/></author><year>2013</year><wordcount>434</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2260&amp;Itemid=10</origFileName><parallel_text xml:lang="sme" location="saamen_kieliteko_2013_pohjoiss.pdf"/><parallel_text xml:lang="smn" location="saamen_kieliteko_2013_inarinsaame.pdf"/><parallel_text xml:lang="sms" location="saamen_kieliteko_2013_koltans.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p><em type="bold">Saamen kieliteko -palkinnon tarkoitus on antaa tunnustusta saamen kielen aseman ja </em><em type="bold">saamenkielisten palvelujen edistämiseksi tehdystä merkittävästä työstä </em></p>
<p><em type="bold">Suomessa. Saamen kielineuvosto myöntää Saamen kieliteko -palkinnon </em></p>
<p><em type="bold">Yle Sápmille seuraavin perustein: </em></p>
<p>Yle Sápmi on pitkäjänteisellä kymmenien vuosien työllä ansiokkaasti edis-tänyt saamen kielten asemaa ja tarjonnut palveluja saamen kielillä. Yle</p>
<p>Sápmi on oman perustehtävänsä tiedonvälityksen ohella toiminut saamen kielten elävänä säilymisen ja myös saamen kielten elvyttämisen puolesta. Yle Sápmi on omalla toiminnallaan nostanut saamen kielten statusta sekä saamelaisten kotiseutualueella että koko Suomessa. Saamelais-väestöstä yli puolet asuu suomenkielisessä ympäristössä eri puolilla</p>
<p>Suomea saamelaisten kotiseutualueen ulkopuolella. Asuinympäristössä, jossa saamen kieltä kuulee vain harvoin, omakielisten uutisten ja muiden saamenkielisten ohjelmien tärkeys korostuu. Yle Sápmi käyttää kaikkia Suomessa puhuttavia saamen kieliä. Inarin-saame, koltansaame ja pohjoissaame kuuluvat Yle Sápmin lähetyksissä päivittäin, mutta Yle Sápmia kannustetaan lisäämään inarinsaamenkiel-istä ja koltansaamenkielistä ohjelmatuotantoa. Yle Sápmin saamenkieliset radiolähetykset, yhteispohjoismaiset tv-uutiset Ođđasat sekä Yle Sápmin joulukuun 2013 alussa aloittamat iltapäivän tv-uutiset ovat olleet merkit-täviä askelia omakielisen tiedonvälityksen kehityksessä ja ne ovat lisän-neet saamen kielten näkyvyyttä ja kuuluvuutta. Yle Sápmi on kehittänyt ohjelmatuotantoa kaikille ikäryhmille. Uusimpana on nuorille aikuisille tarkoitettu radio-ohjelma, joka juonnetaan inarinsaameksi ja pohjois-saameksi. Yle Sápmi on kehittänyt palvelujaan myös internetissä. Yle Sápmin inter-netsivuilla on luettavissa uutisia parhaimmillaan kolmella saamen kiele-llä sekä suomeksi. Sieltä voi ladata saamenkielisiä radio- ja tv-ohjelmia.</p>
<p>Sivuilla on myös saamenkielinen, kaikille avoin Shoutbox-keskustelupal-sta, joka on tärkeä nuorten kielenkäyttöareena. Yle Sápmin radiokanavaa on mahdollista kuunnella Internetradion kautta koko Suomessa ja missä päin maailmaa tahansa.</p>
<p><em type="italic">Saamelaiskäräjät ja saamen kielineuvosto toivovat Saamen kieliteko </em><em type="italic">-palkinnon kannustavan Yle Sápmia jatkamaan ja entisestään paran- </em><em type="italic">tamaan saamen kielten eteen tekemäänsä hyvää työtä. </em></p>
<p><em type="bold">Áiligas, maa sulaa” ja <span type="quote">”Kultamaa”</span>. </em>”Maalausten lähtökohtana on suhteeni lähiympäristön maisemaan, eri maisemankoh-tien historiaan, tarinoihin ja omiin kokemuksiin niissä. Pyrin laajentamaan ajatusta maiseman katsomisesta sen kokemiseen, kokonaisvaltaisuuteen, johon kuuluvat myös maisemaan liittyvät myytit ja tarinat. Minua kiinnostaa, miten tunturiluonto on samal-la sekä erämaa että kulttuuriympäristö. Nuvvos Áiligas on entisaikojen pyhä tunturi jonka kupeet ovat yhä täynnä merkityksiä. </p>
<p>Maalausten reunoja koristaa riessamat, saamenpuvun huivin hapsut. Teoksissani usein näkyvät perinteiset saamenkäsityön elementit luovat yhteyden henkilöihin, jot-ka elävät tai ovat eläneet maalauksessa kuvatussa paikassa. Minua kiinnostaa liikkua kuvataiteen ja duodjin rajapinnoilla,” kertoo Outi Pieski maalauksistaan.</p>
<p>Kuvataitelija Outi Pieski (s.1973) asuu ja työskentelee Utsjoella ja Helsingissä. Poh-joinen luonto tulee esiin monissa hänen teoksissaan. Pieskin taide pitää sisällään maalauksia, kollaseja ja tilateoksia, joita usein on työstetty saamenkäsityötekniikoilla.</p>
<p>Työskentelyssä näkyy luonnon ja kulttuurin vahva yhteys. Realismi laajenee henkilö-kohtaisuuden ja ajattomuuden tuntemukseen.</p>
<p>Outi Pieski on valmistunut Kuvataideakatemiasta vuonna 2000. Hän on pitänyt yk-sityisnäyttelyitä pohjoismaissa ja hänen teoksiaan on ollut esillä lukuisissa ryhmänäyt-telyissä Euroopassa ja Pohjois-Amerikassa. Pieski on tehnyt myös julkisia teoksia, mm. vuonna 2012 Saamelaiskulttuurikeskus Sajokseen, lisäksi hänen töitään on useissa jul-kisissa ja yksityisissä kokoelmissa.</p>
</body></document>
