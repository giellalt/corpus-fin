<document xml:lang="fin" id="no_id"><header><title>Saamen kieliteko -palkinnon säännöt</title><genre code="admin"/><author><unknown/></author><year>2011</year><wordcount>226</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1910&amp;Itemid=10</origFileName><parallel_text xml:lang="sme" location="kieliteko_palkinto_saannot_muut_19122011_shall_2_.pdf"/><parallel_text xml:lang="smn" location="kieliteko_palkinto_saannot_muut_19122011_shall_2_.pdf"/><parallel_text xml:lang="sms" location="kieliteko_palkinto_saannot_muut_19122011_shall_2_.pdf"/><metadata><uncomplete/></metadata><version>XSLtemplate $Revision: 139793 $; file-specific xsl  Revision; common.xsl  $Revision$; </version></header>
<body>
<p><em type="bold">Saamen kieliteko -palkinnon säännöt </em>1 § </p>
<p>Palkinto</p>
<p>Palkinnon nimi on Saamen kieliteko palkinto</p>
<p>Palkinnon on perustanut Suomen saamelaiskäräjät. 2 §</p>
<p>Palkinnon tarkoitus</p>
<p>Saamen kieliteko palkinnon tarkoitus on antaa tunnustusta saamenkielisten palvelujen ja saamen kielen aseman edistämiseksi tehdystä ansiokkaasta työstä Suomessa. Saamen kielellä tarkoitetaan pohjois-, inarin- ja koltansaamea. Palkinnon tarkoitus on kannustaa palkinnon saajaa parantamaan entisestään saamen kielen eteen tehtyä työtä ja kannustaa kaikkia viranomaisia parantamaan saamenkielen asemaa. 3 §</p>
<p>Palkinnon saajan valinta</p>
<p>Saamen kieliteko- palkinnon myöntää saamen kielineuvosto. Päätöksestä ei voi valittaa. 4 §</p>
<p>Palkinto</p>
<p>Saamen kieliteko palkinto on taidepalkinto, jonka tulee kuvastaa saamen kielen ja kulttuurin rikkautta ja moninaisuutta. Palkinto vaihtuu joka toinen vuosi ja sen tekemisestä vastaa Sámi Duodji ry:n valitsema saamelaistaitelija tai -käsityöntekijä. 5 §</p>
<p>Palkinnon myöntäminen</p>
<p>Palkinnon saajaa voivat ehdottaa saamen kielineuvoston jäsenet ja varajäsenet kielineuvoston kokouksessa. Palkinto myönnetään joka toinen vuosi saamen kielineuvoston päättämänä ajankohtana. Palkinto myönnetään ensisijaisesti viranomaisille ja yhteisöille ja vain erityisperusteluin yksityishenkilöille. Palkinnon saajan valinta tulee perustella kirjallisesti saamen kielellä ja suomeksi. Palkintoa ei voi myöntää samalle taholle toistuvasti ilman erityisperusteluja. 6 §</p>
<p>Palkinnon saajan velvollisuudet</p>
<p>Palkinto velvoittaa saajaa jatkamaan työtä saamen kielen aseman ja saamenkielisten palvelujen parantamiseksi. Palkinnon saajalla on oikeus hyödyntää palkintoa ja sen perusteluja omassa viestinnässään. 7 §</p>
<p>Sääntöjen muuttaminen</p>
<p>Näitä sääntöjä voidaan muuttaa saamelaiskäräjien hallituksessa.</p>
<p>Säännöt hyväksytty saamelaiskäräjien hallituksen kokouksessa 25.5.2010. Muut.hyv.sh. kok.19.12.2011. Nämä säännöt on tehty samansisältöisinä pohjois-, koltan- ja inarinsaameksi sekä suomeksi.</p>
</body></document>
