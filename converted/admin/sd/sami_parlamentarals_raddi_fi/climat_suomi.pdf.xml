<document xml:lang="fin" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <year>2010</year>
    <wordcount>1529</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1261&amp;Itemid=10</origFileName>
    <parallel_text xml:lang="eng" location="climate_policyspc_eng.pdf"/>
    <parallel_text xml:lang="sme" location="climat_pohjoiss.pdf"/>
    <parallel_text xml:lang="smn" location="climat_inarinsaame.pdf"/>
    <parallel_text xml:lang="sms" location="ilmastomuutosta27.pdf"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Saamelaisen parlamentaarisen neuvoston ilmastopoliittinen strategia</p>
    <p>Hyväksytty saamelaisen parlamentaarisen neuvoston kokouksessa 14.04.2010</p>
    <p>Saamelainen parlamentaarinen neuvosto (SPN) on erittäin tyytyväinen YK:n ihmisoikeuskomissioon,  kun  se  painottaa  päätöksissään  ja  toiminnassaan  painottaa ilmastonmuutoksen ja yleismaailmallisten ihmisoikeuksien yhteyttä sekä ottaa selkeästi huomioon alkuperäiskansojen  haavoittuvan  tilanteen  ilmastonmuutoksen  suhteen.  SPN:n  näkemyksen mukaan  ilmastonmuutoksen  yhteydessä  tehtävät  toimenpiteet  vaikuttavat  monella  lailla alkuperäiskansojen  ihmisoikeuksiin,  ja  siksi  alkuperäiskansojen  äänen  tulee  kuulua  myös kansainvälilisissä ilmastonmuutosneuvotteluissa.</p>
    <p>SPN  näkee  ilmastonmuutoksen  laajemmassa  yhteydessä:  jatkuva  ympäristökuormitus  ja lisääntynyt  luonnonvarojen  hyödyntäminen  tekevät  sopeutumisesta  vaikeaa  ja  sama  pätee  myös saamelaiselinkeinojen  ja  elämänmuodon/toimeentulon  sopeutumisen  suhteessa  muuttuneisiin ilmasto-olosuhteisiin. SPN korostaa, että saamelaisyhteisö sopeutuu ilmastomuutokseen parhaiten niin,  että  haavoittuvuutta  vähennetään  ja  samalla  edistetään  Saamen  maan  ihmisten,  eläinten  ja luonnon kantokyvyn säilymistä.</p>
    <p>Maailmanlaajuisena haasteena on se, että ilmastonmuutos voidaan ratkaista vain yhteistyön kautta ja  ottamalla  käyttöön  parhaat  olemassa  olevat  tiedot  –  saamelainen  perinteinen  tieto  on  hyvin tärkeä myös osana tämän haasteen ratkaisua.</p>
    <p>Saamen kieli ja sen sisältämä luokittelujärjestelmä kantaa saamelaisten kulttuuria ja sen perinteitä sukupolvelta  toiselle.  Ilmastonmuutoksen  varautumissuunnitelmassa  ja  sopeutumisen resursoinnissa  on  huomioitava  saamen  kielten  asema  ja  turvattava  saamen  kielten  säilyminen. Saamen  kielen  ja  sen  elinkeinoihin  liittyvän  tietämyksen  säilyminen  edellyttää,  että saamelaiselinkeinot säilyvät elinvoimaisina.</p>
    <p>Saamelaiskäräjien  tulee  pystyä  osallistumaan  tasa-arvoisesti  ilmastonmuutosta  koskeviin päätöksentekoprosesseihin  kansallisella  ja  kansainvälisellä  tasolla.  Saamelaiskäräjille  tulee  antaa suurempi  määräysvalta  oman  alueensa  hallintaan  ja  ohjaukseen,  koska  se  antaa  parhaimmat mahdollisuudet sopeutua ilmastonmuutokseen saamelaiskulttuurin lähtökohdista käsin.</p>
    <p>SPN  näkee,  että  Suomen  ja  Ruotsin  valtioiden  tulee  ratifioida  ILO  169-sopimus  ja  valtioiden tulee  ottaa  YK:n  julistus  alkuperäiskansojen  oikeuksista  osaksi  kansallista  lainsäädäntöään. Valtioiden  tulee  turvata  saamelaisten  ihmisoikeuksien  toteutuminen  myös  ilmastonmuutoksessa.  SPN edellyttää, että pohjoismainen saamelaissopimus ratifioidaan pikaisesti asiantuntijatyöryhmän esittämän esityksen mukaisesti. Sopimus mahdollistaisi saamelaiskulttuurin  kehittämisen  kolmen  valtion  alueella  saamelaiskulttuurin  lähtökohdista helpottaen  sopeutumista  ilmastonmuutokseen  ja  turvaisi  saamelaisten  ihmisoikeuksien toteutumisen.</p>
    <p xml:lang="eng">Resolution  7/28,  28  March  2008,  Resolution  10/4,  and  Report  of  the  Office  of  the  United  Nations</p>
    <p xml:lang="eng">High Commissioner for Human Rights on the relationship between climate change and human rights (A/HRC/10/61). Resolution 10/4, para 7 and 8 explicitly mention indigenous peoples among the most vulnerable groups who will feel the most acute affects of climate change: ”  <em type="italic">Recognizing</em>  that  will  these  implications  affect  individuals  and  communities  around  the  world,  the effects of climate change will be felt most acutely by those segments of the population who are already in  vulnerable  situations  owing  to  factors  such  as  geography,  poverty,  gender,  age,  indigenous  or minority status and disability,”  C169 The Indigenous and Tribal Peoples Convention, 1989 (International Labor Organisation ILO)  </p>
    <p xml:lang="nob">Nordisk samekonvensjon. Utkast fra finsk-norsk-svensk-samisk ekspertgruppe. 2005.</p>
    <p>SPN  vaatii,  että  Meksikossa  joulukuussa  2010  pidettävissä  Yhdistyneiden  Kansakuntien  (YK) ilmastonmuutosta  koskevan  puiteyleissopimuksen  seuraavassa  osapuolikokouksessa,  COP16ilmastoneuvotteluissa  on  sovittava  laillisesti  sitovista  päästövähennyksistä  ja  sopimuksen rikkomisen sanktiojärjestelmästä. SPN vaatii, että maapallon keskilämpötila ei saa nousta yli 1,5 celsiusasteen. Tätä korkeamman lämpötilan nousun vaikutukset olisivat vaikeasti ennakoitavissa ja  ilmeisesti  vaarantaisivat  arktisten  alkuperäiskansojen  kulttuurien  elinmahdollisuudet  arktisilla alueilla.  Valtioiden,  jotka  eivät  täyttäisi  päästövelvoitteitaan,  tulisi  maksaa  merkittäviä  sakkoja vuosittain.    Sakot  käytettäisiin  kehitysmaiden  päästöttömien  energiatuotantomuotojen kehittämiseen.  Sopimuksen  toteutumista  varten  tulee  perustaa  YK:n  alaisuuteen  kansainvälinen elin, jonka yhteyteen tulee perustaa alkuperäiskansaelin, joka valvoo sopimuksen toteutumista ja sen vaikutuksia alkuperäiskansoihin.</p>
    <p>SPN vaatii, että päästöjä on leikattava merkittävästi. Kioton protokollassa päästöjen leikkaamisen vertailukohdaksi  on  annettu  vuosi  1990.  SPN  näkee,  että  vain  yhden  vuoden  päästöjen asettaminen  vertailukohdaksi  kohtelee  eri  valtioita  epätasa-arvoisesti  ja  mahdollistaa  tilanteen, jossa käytännössä joidenkin valtioiden ei tarvitse tehdä lainkaan päästövähennyksiä. SPN esittää, että  vertailukohtana  olisivat  valtioiden  keskimääräiset  päästöt  vuosina  1990–2000.  SPN  vaatii, että  valtioiden  tulee  vähentää  kasvihuonepäästöjään  tästä  keski-arvosta  40 %  vuoteen  2020 mennessä ja 90 % vuoteen 2050 mennessä.</p>
    <p>SPN näkee, että päästöjen määrää tulee hillitä uusiutuvia energiantuotantomuotoja kehittämällä ja saamalla  ne  suuren  yleisön  käyttöön  edullisilla  hinnoilla.  Rakentamisen  energiatehokkuutta  on parannettava rakennussäännöksillä ja avustuksilla. Kansallisella tasolla tulee laatia ilmastolakeja, joiden  avulla  hillitään  päästöjä  ja  rahoitetaan  ilmastonmuutoksen  ehkäisytoimenpiteitä  ja turvataan alkuperäiskansojen oikeudet ilmastonmuutoksessa.</p>
    <p>SPN  näkee,  että  kansainvälisessä  alkuperäiskansapolitiikassa  tulee  keskittyä  erityisesti ilmastonmuutokseen  haittojen  vähentämiseen  alkuperäiskansoille  ja  alkuperäiskansojen vaikutusvallan turvaamiseen ilmastonmuutokseen liittyvässä päätöksenteossa. Ilmastonmuutoksen vähentämiseen  pyrkivät  toimenpiteet  on  tehtävä  siten,  että  niillä  ei  ole  kielteisiä  vaikutuksia alkuperäiskansojen terveyteen ja elinmahdollisuuksiin.</p>
    <p>SPN  kannattaa  erityisesti  aurinkoenergian  hyödyntämisen  lisäämistä.  Tuulivoiman  lisäämisestä saamelaisten  perinteisesti  asuttamille  alueille  on  sovittava  ao.  saamelaiskäräjien  kanssa,  sekä myös  ao.  alueiden  paikallisten  perinteisten  elinkeinojen    edustajien,  erityisesti  poronhoidon (paliskuntien)  kanssa.  Tuulivoima  ei  saa  aiheuttaa  vähäistä  suurempaa  haittaa  saamelaisten perinteisille elinkeinoille kuten saamelaisporonhoidolle. Uusiutuvien energiamuotojen lisääminen edellyttää  myös  bioenergian  käytön  lisäämistä,  mikä  voi  lisätä  pienhiukkaspäästöjä  ilman asianmukaisia  suodattamia.  Joillakin  alueilla  bioenergian  keruu  uhkaa  alkuperäiskansojen elinoloja.  Bioenergian  keruun  tulee  tapahtua  kestävällä  tavalla  ja  prosessissa  on  kunnioitettava alkuperäiskansojen  oikeuksia.  SPN  edellyttää,  että  bioenergian  käytön  lisääminen  ei  saa  lisätä pienhiukkaspäästöjä  ja  vaatii,  että  pienhiukkaspäästöjä  tulee  hillitä  tehokkailla  suodattimilla. Vesivoiman  lisääminen  ei  saa  uhata  luontoarvoja  eikä  aiheuttaa  vähäistä  suurempaa  haittaa saamelaiskulttuurille. SPN korostaa myös, että turve ei ole uusiutuva energiamuoto.</p>
    <p>SPN  vastustaa  ydinvoiman  lisäämistä.  Saamelaisten  muistissa  on  edelleen  Tšernobylin ydinvoimalaonnettomuus vuonna 1986 ja jonka vaikutukset saamelaisyhteisöihin ja saamelaisten perinteisiin  elinkeinoihin  on  tunnistettavissa  edelleenkin.  Ydinvoima  ei  ole  puhdas</p>
    <p xml:lang="eng">United Nation’s Framework Convention on Climate Change (UNFCCC),  1994.   Kyoto protocol, 1997   Saamelaisporonhoito,  -maatalous,  keräily,  metsästys  ja  muut  metsävarantojen  hyödyntämiseen</p>
    <p>perustuvat elinkeinot.</p>
    <p>energiantuotantomuoto,  vaan  aiheuttaa  päästöjä  niin  sen  rakentamisen,  uraanin  hankkimisen  ja louhinnan  yhteydessä  kuten  myös  jätteiden  jälkisijoittamisen  yhteydessä.  Pohjoismaissa, Suomessa  ja  Venäjän  lähialueilla  uraanin  louhinta  ja    hankinta,  kaivostoiminta  ja ydinonnettomuus voisivat tuhota saamelaisten perinteisten elinkeinojen  toimintaedellytykset.</p>
    <p>Uudessa  ilmastosopimuksessa  on  sovittava  pienhiukkaspäästöjen  merkittävästä  vähentämisestä, niiden  seuraamiseen  on  luotava  kansainvälinen  valvontajärjestelmä  ja  valtioiden  on  rajoitettava pienhiukkaspäästöjä  teollisuudessa,  liikenteessä  sekä  kotitalouksissa  säännöksillä  ja  energiaavustuksilla.    Pienhiukkaspäästöjä  ei  toistaiseksi  rajoiteta  erityisesti,  vaan  rajoitukset  koskevat ainoastaan yleisesti pienhiukkaspäästöjä. Erityisesti kehitysmaiden kotitalouksiin ja teollisuudelle on  valmistettava  oma  rahoitusjärjestelmä,  jonka  kautta  järjestetään  huokeat  suodattimet  niiden käyttöön. Näin voitaisiin halvasti ja tehokkaasti hillitä pienhiukkaspäästöjä maailmanlaajuisesti.</p>
    <p>Epätäydellisestä  palamisesta  aiheutuvat  pienhiukkaset  kuten  musta  hiili  ja  noki  ovat  odotettua merkittävämmässä  roolissa  maapallon  lämpenemisessä.  Pienhiukkaspäästöillä  on  myös merkittäviä  terveysvaikutuksia  aiheuttaen  ennenaikaisia  kuolemia  globaalisti.    Näiden  päästöjen leikkaaminen  tuo  nopeita  ja  myönteisiä  tuloksia.   Pienhiukkaset  kiihdyttävät  ilmastonmuutosta erityisesti  arktisella  alueella  ja  näiden  päästöjen  vähentäminen  on  ensiarvoisen  tärkeää ilmastonmuutoksen  ehkäisemisessä.  Valtaosa  pienhiukkasista  kulkeutuu  ilmavirtausten  mukana arktiselle  alueelle  Aasiasta.  Laskeutuessaan  lumen  ja  jään  pinnalle  noki  mustaa  pinnan.  Musta pinta  imee  auringonsäteilyä  tehokkaammin  ja  täten  lumi  ja  jää  sulavat  nopeammin.  Prosessi kiihdyttää lämpenemistä erityisesti arktisella alueella.</p>
    <p>SPN  vetoaa,  että  moottorikelkkojen  ja  mönkijöiden  energiatehokkuutta  parannetaan  pikaisesti. Saamelaisten  perinteiset  elinkeinot  tarvitsevat  näitä  välineitä  työssään,  mutta  niitä  tulisi  kehittää vähäpäästöisemmisiksi  ja  erityisesti  mönkijöitä  tulisi  kehittää  turvallisemmiksi  ja  luontoon vähemmän  jälkiä  jättäviksi.  Tämä  tukisi  myös  biodiversiteetin  suojelua.  SPN  esittää,  että valtiolliset tutkimuslaitokset yhdessä yritysten ja saamelaisten perinteisten elinkeinojen edustajien kanssa aloittaisivat tällaisen kehitystyön pikaisesti.</p>
    <p>SPN näkee, että ilmastonmuutoksen torjunnassa tulee noudattaa YK:n biodiversiteettisopimuksen artikla  8(j):tä  ja  huomioida  saamelaisten  perinteinen  tieto,  käytännöt  ja  innovaatiot  ja saamelaisten  vaikutusmahdollisuudet  myös  kansainvälisissä  elimissä  kyseisen  artiklan  nojalla. SPN  haluaa  kiinnittää  huomiota  myös  sopimuksen  artiklaan  10(c),  joka  määrää,  että sopimusosapuolien  tulee  suojella  ja  kannustaa  biologisten  resurssien  perinteistä  käyttöä perinteisten  kulttuuristen  tapojen  mukaisesti,  jotka  soveltuvat  suojelun  ja  kestävän  käytön vaatimuksiin. SPN näkee, että artikla velvoittaa valtioita kunnioittamaan saamelaisten perinteistä luonnonkäyttöä.  </p>
    <p xml:lang="nob">Ks. esim..: Co-Chair’s Summary: Melting Ice: Regional Dramas, Global Wake-Up Call  Tromsø, 28 April</p>
    <p xml:lang="koi">2009.</p>
    <p xml:lang="eng"> United Nation’s Convention on Biological Diversity, 1992.   Article 8(j): <em type="italic">Subject to national legislation, respect, preserve and maintain knowledge, innovations </em></p>
    <p xml:lang="eng"><em type="italic">and practices of indigenous and local communities embodying traditional lifestyles relevant for the conservation and sustainable use of biological diversity and promote their wider application with the approval and involvement of the holders of such knowledge, innovations and practices and encourage the equitable sharing of the benefits arising from the utilization of such knowledge innovations and practices.</em> </p>
    <p>Perinteinen tieto eri kielillä:</p>
    <p xml:lang="eng">    Dávvisámegillii: árbevirolaš diehtu     English: traditional knowledge      Norsk: tradisjonell kunnskap  Article 10(c) <em type="italic">Protect and encourage customary use of biological resources in accordance with </em></p>
    <p><em type="italic">traditional cultural practices that are compatible with conservation or sustainable use requirements;</em> SPN  on  huolissaan  siitä,  että  valtiot  eivät  ole  saavuttaneet  tavoitettaan  pysäyttää  luonnon monimuotoisuuden  köyhtymistä  vuoteen  2010  mennessä.  SPN  kehottaa  valtioita  suojelemaan luonnon  monimuotoisuutta  ja  turvamaan  sen  erityisesti  kansainvälisenä  biodiversiteettivuonna 2010.  SPN  pitää  tärkeänä,  että  ilmastonmuutoksen  vaikutuksia  perinteiseen  tietoon  ja  sen huomioimista ilmastonmuutostutkimuksessa ja päätöksenteossa käsiteltäisiin biodiversiteettisopimuksen  kontekstissa  ja  otettaisiin  huomioon  vuoden    2010  jälkeisessä biodiversiteetti tavotteissa. </p>
    <p>SPN esittää, että sopimuksen COP10-kokouksessa 2010 Nagoyassa 18.–29.10.2010 päätettäisiin, että  artikla  8(j):n  monivuotiseen  työohjelmaan  otettaisiin  uusi  tehtävä:  ilmastonmuutos  ja perinteinen tieto. SPN pyytää valtioita edistämään kokouksessa tämän tehtävän toteutumista.</p>
    <p>YK:n  ilmastomuutossopimuksen  yhteyteen    tulee  perustaa      alkuperäiskansojen  virallinen  elin, joka  valmistelee  ja  seuraa  alkuperäiskansoja  koskevaa  ilmastonmuutospäätöksentekoa.  Elimen tulisi toimia yhteistyössä YK:n alkuperäiskansojen pysyvän foorumin ja biodiversiteettisopimuksen  WG8J-työryhmän  kanssa.  Elimen  toiminnan  perustana  tulisi  olla YK:n  julistus  alkuperäiskansojen    oikeuksista  (alkuperäiskansajulistus).  Elimelle  on  turvattava riittävät  toiminta-  ja  asiantuntijaresurssit.  Sen  tulee  myös  toimia  yhteistyössä  hallitustenvälisen ilmastonmuutospaneelin  ja  Arktisen  Neuvoston  kanssa.  Elimessä  tulee  olla  edustettuina kattavasti  alkuperäiskansojen  edustuksellisia  elimiä  ja  järjestöjä,  jotka  edustavat alkuperäiskansoja huomioiden maantieteellinen kattavuus.</p>
    <p>Valtioiden  tulee  antaa  saamelaiskäräjille  vuosittain  pysyvää  rahoitusta  ilmastonmuutoksen sopeutumiseen,  sen  tutkimiseen  ja  oman  ilmastopolitiikan  kehittämiseen.  Jokaisella saamelaiskäräjillä  tulee  toimia  ympäristö-  ja  ilmastoasioista  vastaava  virkamies  ja asiantuntijalautakunta  joka  käsittelee  näitä  kysymyksiä.  Valtioiden  tulee  antaa  pysyvä  rahoitus näiden tehtävien hoitoon.</p>
    <p>SPN näkee, että ilmastonmuutostutkimusta on lisättävä ja tutkimuksessa on keskityttävä erityisesti ilmastonmuutoksen vaikutuksien ja haittojen minimoimiseen arktisten alkuperäiskansojen asumaalueilla.  Tutkimusta  ja  tutkimusrahoitusta  tulisi  koordinoida  yhteistyössä  valtioiden,  arktisen neuvoston ja ao. alkuperäiskansan kanssa.</p>
    <p>Saamelainen  parlamentaarinen  neuvosto  kehottaa  Norjan,  Ruotsin  ja  Suomen  saamelaiskäräjiä sitoutumaan  edistämään  toimia  kestävän  kehityksen  mukaisesti  energiahyödyntämisen tehostamiseksi  ja  ilmastonmuutosta  aiheuttavia  päästöjen  hillitsemiseksi.  SPR  tulee  toimia edistääkseen  uudistuvien  energiamuotojen  käyttöä.  SPN  sitoutuu  laatimaan  ilmastopoliittisen ohjelman.</p>
    <p>Biodiversiteettisopimuksen  osapuolikokous  COP6  vuonna  2002  päätti,  että  sopimusosapuolet</p>
    <p>sitoutuvat pysäyttämään luonnon monimuotoisuuden köyhtymisen vuoteen 2010 mennessä.</p>
    <p xml:lang="eng">Ad Hoc Working Group on Article 8(j) and related provisions  United Nations Declaration on The Rights of Indigenous Peoples, 2007.</p>
    <p xml:lang="eng">Intergovernmental Panel on Climate Change (IPCC)</p>
  </body>
</document>
