<document xml:lang="fin" id="no_id"><header><title>Tervehdys taidetapahtumaan tulijat</title><genre code="admin"/><author><person firstname="Unna-Maari" lastname="Pulskai" sex="f" born="" nationality="FI"/></author><year>2016</year><wordcount>800</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=2786&amp;Itemid=10</origFileName><parallel_text xml:lang="sme" location="tiedote_ps_01_03_2016.pdf"/><parallel_text xml:lang="smn" location="tiedote_as_01_03_2016.pdf"/><parallel_text xml:lang="sms" location="tiedote_ksa_01_03_2016.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p>Tervehdys taidetapahtumaan tulijat, tiedote sisältää paljon tapahtumaan liittyviä asioita, joten toivon että luette sen huolella.</p>
<p>Saamelaisnuorten taidetapahtumaan on vielä muutama viikko. Ilmoittautuminen taidetapahtumaan alkaa huomenna 1.3. ja on <em type="bold">avoinna 1.-15.3. </em>Ilmoittautuminen tehdään tänä vuonna <em type="bold">ainoastaan </em>internetissä <em type="bold">Webropol </em>-ohjelman kautta. </p>
<p>Kehotamme teitä ilmoittautumaan <em type="bold">ajoissa </em>, sillä ohjelma sulkeutuu 15.3. kello 23:59 eikä ilmoittautuminen tämän jälkeen ole enää mahdollista. Ilmoittautumisia on kaksi ja kumpaakin varten on oma lomakkeensa Webropol-ohjelmassa, joihin löydätte linkit tiedotteen lopusta. </p>
<p>Huomioikaa, että teidän tulee tehdä <em type="bold">kaksi </em>(2) eri ilmoitusta: <em type="bold">1. Koulun </em>osallistuminen tapahtumaan a. Ilmoitus sisältää majoituksen, matkustuksen ja erikoisruokavalioiden tarpeet b. sisältää työpajoihin ilmoittautumisen <em type="bold">2. Esitysten </em>ilmoittaminen a. Jokainen esitys tulee ilmoittaa <em type="bold">omalla </em>ilmoittautumislomakkeellaan b. sisältää esityksen tiedot, osallistujat, kesto, erikoistarpeet </p>
<p xml:lang="vep"><em type="bold">TYÖPAJAT </em></p>
<p>Tänä vuonna työpajojen aiheena on tanssi, mitä kautta virittäydytään jo tulevan vuoden valtakunnalliseen tanssiteemaan. Lisäksi mukana on kolme lautapeli-työpajaa. Työpajoja on yhteensä kahdeksan, joista kukin voi valita kaksi, joihin osallistuu. Alla olevasta taulukosta löytyvät tarkemmat tiedot työpajoista niiden sisällöstä. Työpajat järjestetään keskiviikkona 30.3. eri paikoissa. Tiedotamme tapahtumaan ja työpajoihin liittyvistä yksityiskohdista ilmoittautumisajan loppumisen jälkeen.</p>
<p>Työpajoja on rajallinen määrä, joten kehotammekin ilmoittautumaan työpajoihin mahdollisimman nopeasti! Ilmoitamme lopullisen jaon ilmoittautumisajan jälkeen. </p>
<p><em type="bold">Jimi Kettunen </em>on breakdancen Euroopan mestari, Pohjoismaiden mestari ja moninkertainen Suomen mestari. Hän on toiminut teatteri- ja tanssitaiteen parissa vuodesta 2003 ja esiintynyt useissa teatteri- ja tanssiteoksissa Suomessa ja ulkomailla. Hän on myös arvostettu breakdance-tuomari ja –opettaja. Jimi Kettusen <em type="bold">breakdance </em>-työpajassa pääsee tutustumaan katutanssikulttuuriin ja breakdancen perusliikkeisiin. Breakin perusteiden lisäksi tutustutaan myös akrobaattisempiin liikkeisiin ja tehdään tanssillisia sarjoja.  </p>
<p><em type="bold">Auri Ahola </em>on tanssitaiteilija, joka on tanssinut Suomen Kansallisbaletissa vuodesta 2004 esiintyen yli 60 teoksessa Suomessa ja ulkomailla. Hän on tanssinut klassisen baletin merkkiteoksissa sekä kansainvälisten huippukoreografien teoksissa. Lisäksi hän on työskennellyt suomalaisten huippuryhmien kuten Tero Saarinen Companyn ja Compania Kaari &amp; Roni Martinin kanssa. Auri Aholan Tanssiteatteri-työpajassa pääsee kokeilemaan <em type="bold">modernia </em><em type="bold">tanssia </em>, <em type="bold">balettia </em>, <em type="bold">teatteri-ilmaisua </em>sekä näiden yhdistämistä.  </p>
<p><em type="bold">Biret ja Katja Haarla </em>ovat Utsjoen Dalvadaksesta lähtöisin olevat 16-vuotiaat tanssivat kaksoissisaret, jotka asuvat Helsingissä ja opiskelevat Suomen Kansallisoopperan balettilaitoksessa. Baletin lisäksi siskokset harrastavat jazz-tanssia, modernia tanssia ja taitavat myös monia muita tanssilajeja, kuten hip hoppia, karakteria ja flamencoa. Siskosten työpajoissa pääsee tutustumaan <em type="bold">baletin </em>alkeisiin, sekä <em type="bold">jazziin </em>ja <em type="bold">modernin </em><em type="bold">tanssin </em>maailmaan.  </p>
<p><em type="bold">Olá-Mihkku Länsman </em>on nuori tanssijalupaus, jonka työpajassa pääsee tutustumaan paritanssin saloihin. Työpajassa harjoitellaan paritanssin vientiä ja seurannan alkeita.  </p>
<p><em type="bold">Maiju Saijets </em>pitää pohjoissaamenkielistä <em type="bold">saamelainen sukupeli </em>–työpajaa. Työpajassa päästään uunituoreen lautapelin avulla harjoittelemaan saamelaisten rikasta sukusanastoa. Työpaja liittyy <em type="italic">Kuati </em>-nimiseen saamenkieliseen varhaiskasvatuksen oppimateriaalipankki-hankkeeseen.  </p>
<p><em type="bold">Raija Lehtola </em>pitää koltansaamenkielistä <em type="bold">saamelainen sukupeli </em>–työpajaa. Työpajassa päästään uunituoreen lautapelin avulla harjoittelemaan saamelaisten rikasta sukusanastoa. Työpaja liittyy <em type="italic">Kuati </em>-nimiseen saamenkieliseen varhaiskasvatuksen oppimateriaalipankki-hankkeeseen.  </p>
<p><em type="bold">Heli Aikio </em>pitää inarinsaamenkielistä <em type="bold">saamelainen sukupeli </em>–työpajaa. Työpajassa päästään uunituoreen lautapelin avulla harjoittelemaan saamelaisten rikasta sukusanastoa. Työpaja liittyy <em type="italic">Kuati </em>-nimiseen saamenkieliseen varhaiskasvatuksen oppimateriaalipankki-hankkeeseen. </p>
<p><em type="bold">Saamelaisnuorten taidetapahtuman 2016 teknisiä tietoja Sajoksen suhteen </em></p>
<p>Sajoksen auditorion äänentoistojärjestelmä kykenee toistamaan musiikkia, äänimaisemia ja vaikkapa tehosteita näytelmien aikana. Käytössä on myös 4 kpl headset-mikrofoneja ja muutama langaton mikrofoni (esim. kertojan käyttöön). Toivomme kuitenkin esiintyjien käyttävän ääntään reippaasti! On myös tärkeä tietää etukäteen, mikäli esityksessä on esim. soittimia tai muita erityistarpeita.</p>
<p>Esiintymislava on n. 8 metriä leveä, 4 metriä syvä ja korkeus hieman alle metrin. Lavan etulaita tulee olemaan samoilla kohdin kuin <em type="bold">kuvan 1 </em>laatikko. </p>
<p>Saliin ei tule varsinaisia lavasteita vaan tarkoituksena on heijastaa lavan taakse ja sivuille kuvia. Kuvat voivat olla piirustuksia, valokuvia, tekstiä tai videota. Pinta, jolle kuvat heijastetaan, ei ole täysin suora, vaan kulmikas. Tällöin lopputulos ei ole täysin realistinen joten kuvien ei tarvitse olla niin tarkkoja. <em type="bold">Kts. kuva 2 </em>, jossa kuva on heijastettu taustaseinän alaosaan. </p>
<p>Kuvia voidaan tarvittaessa vaihtaa esim. kohtausten välillä, mutta jos kuvia on todella paljon (ja ne pitää ajastaa tarkkoihin kohtiin), tulee koululta löytyä henkilö joka kuvat tulee ajamaan. Sama pätee myös äänimaailmaan. Normaalitilanteissa Sajoksen teknikot voivat huolehtia kuvien ja äänien ajamisesta.</p>
<p>Lavalle voi tuoda omia lavasteita, mutta toivomme että niiden rakentaminen/sijoittelu/purku tapahtuvat sutjakkaasti. Pyydämme toimittamaan etukäteen käsikirjoitukset, joissa on ilmoitettu toiveet äänistä, valoista, lavasteista ja kaikesta muustakin.</p>
<p xml:lang="sms"><em type="bold">TEATRIS 2016 SÄÄNNÖT </em> </p>
<p>Teatris 2016 on tarkoitettu teatteria harrastaville Suomessa asuville nuorille. </p>
<p>Teatrikseen voivat osallistua kaikki 10–25 –vuotiaat. Ryhmäläisistä 1/3 voi poiketa ikäsarjasta.</p>
<p>Poikkeaman suuruutta vuosissa ei rajoiteta. </p>
<p>Teatris on esittävän taiteen tapahtuma, missä esitys/näytelmä voi koostua puheteatterista, tanssia ja/tai musiikkia sisältävästä teatterista sekä esimerkiksi teatteriklovneriasta. </p>
<p>Teatris tapahtumat on tarkoitettu nuorten ryhmille. Ryhmässä tulee olla vähintään kolme nuorta.</p>
<p>Teatterin ammatillisessa koulutuksessa opiskelevat (toinen aste, TEAK ja ammattikorkeakoulut)eivät voi osallistua. </p>
<p>Teosten vähimmäispituus on 15 minuuttia ja enimmäispituus 60 minuuttia. </p>
<p>Teatris aluetapahtumia järjestetään eri puolella Suomea. Aluetapahtumiin ei ole esikarsintaa, vaan niihin voi osallistua ilmoittautumalla. </p>
<p>Valtakunnalliseen Teatris –tapahtumaan valitaan osallistujat aluetapahtumista. Valittavat ryhmät edustavat oman alueensa nuorta teatteria. Valinnan tekee aluetapahtuman ammattilaisista koostuva raati. </p>
<p>Valtakunnalliseen tapahtumaan sama ryhmä voi osallistua vain yhdellä esityksellä.</p>
<p>Tiedotamme majoitukseen, matkustamiseen ja ohjelmaan liittyvistä asioista ilmoittautumisajan jälkeen. Saamelaiskäräjät maksaa järjestämänsä majoituksen. Mikäli teillä herää kysyttävää, voitte ottaa yhteyttä tapahtuman suunnittelijaan Unna-Maari Pulskaan. Yhteystiedot löytyvät alta.</p>
<p>Tervetuloa Inariin!</p>
</body></document>
