<document xml:lang="fin" id="no_id"><header><title>Saamen kielen ja saamenkielinen opetus Suomessa</title><genre code="admin"/><author><unknown/></author><year>unknown</year><wordcount>224</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=2425&amp;Itemid=10</origFileName><parallel_text xml:lang="sme" location="mo_oa_un_samegiela_oahpahusa.pdf"/><parallel_text xml:lang="smn" location="maht_finniim_samikiela_mattaattas.pdf"/><parallel_text xml:lang="sms" location="ma_htt_vua_am_saa_m_iol_matttoozz.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p><em type="bold">Saamen kielen ja saamenkielinen opetus Suomessa </em>Mahdollisuuksista saamen kielen ja saamenkieliseen opetukseen säädetään perusopetus- ja lukiolaeissa, opetus- ja kulttuuriministeriön määräyksissä ja opetussuunnitelman perusteissa. Voimassaolevat mahdollisuudet koskevat kaikkia kolmea saamen kieltä: inarin-, koltan- ja pohjoissaamea. Saamelaisten kotiseutualueen kunnissa koulu on velvollinen järjestämään saamen kieltä osaavien oppilaiden perusopetuksen pääosin saamen kielellä. Käytännössä se tarkoittaa perusopetuksen oppilaalle oikeutta saada opetuksestaan vähintään puolet saamen kielellä. Lukiossa ja ammatillisessa koulutuksessa saamenkielinen opetus on myös mahdollista. Lisäksi kotiseutualueella on mahdollista lukea saamea äidinkielen ja vieraan kielen oppiaineina perusopetuksessa, lukiossa ja ammatillisessa koulutuksessa. Saamelaisten kotiseutualueen kuntien ulkopuolella on mahdollista saada saamen kielen opetusta, mutta opetuksen järjestäminen edellyttää erityistä aktiivisuutta! Opetusta järjestetään sekä lähiopetuksena että virtuaalisesti. Toimi näin: Jos haluat saamen kielen opetusta, esitä pyyntösi oman koulun rehtorille. Voit lisäksi ottaa yhteyttä saamelaiskäräjien koulutus- ja oppimateriaalitoimistoon info@samediggi.fi , joka auttaa opiskelijoita, vanhempia ja koulutuksen järjestäjiä opetuksen aikaansaamisessa. Ylioppilastutkinnossa on mahdollista suorittaa saamen kielen äidinkielen tai vieraan kielen koe. Saamen kielen lukiokursseja on mahdollista suorittaa myös virtuaalisesti. Saamelaisten kotiseutualueen kuntien ulkopuolella lukiota käyvien kannattaa seurata opintotarjontaa saamelaisalueen koulutuskeskuksen virtuaalikoulussa www.sogsakk.fi ja lisäksi saamen kielen kurssien järjestämistä eluki ossa www.elukio.fi . Lukiokurssien suorittamismahdollisuutta voi kysyä myös saamelaisten kotiseutualueen kuntien lukioista, joilla on virtuaaliopiskelijoita vuosittain. Saamelaisalueen koulutuskeskus järjestää vuosittain koko lukuvuoden mittaisen lähikoulutuksen inarin-, koltan- ja pohjoissaamen kieli ssä, www.sogsakk.fi . Suomen yliopistoista kolmessa on mahdollista opiskella saamen kieltä: http://www.oulu.fi/giellagasinstituutti/ , www.ulapland.fi , http://www.helsinki.fi/sup/ . </p>
</body></document>
