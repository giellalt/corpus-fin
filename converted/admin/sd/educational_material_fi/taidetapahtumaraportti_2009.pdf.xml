<document xml:lang="fin" id="no_id"><header><title>Saamelaisnuorten taidetapahtuma 2009</title><genre code="admin"/><author><person firstname="Anni" lastname="Näkkäläjärvi" sex="unknown" born="" nationality="FI"/></author><year>2009</year><wordcount>482</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=1112&amp;Itemid=10</origFileName><parallel_text xml:lang="sme" location="taidetapahtumaraportti_2009.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p><em type="bold">SAAMELAISNUORTEN TAIDETAPAHTUMA 2009 </em>järjestettiin Vuotsossa maaliskuun 26. päivänä. </p>
<p>Saamelaiskäräjät toimi tapahtuman pääjärjestäjänä.</p>
<p>Vuotson koulu tarjosi kaikille osallistujille kouluruoan. Sodankylän saamelaisyhdistys piti buffettia. Äänitekniikasta huolehti Eetu Suominen</p>
<p>Inarista.</p>
<p>Saamelaiskäräjät järjesti kuljetukset Inarista, Utsjoelta ja Enontekiöltä. Tapahtumassa ei peritty osallistumis- eikä pääsymaksuja. Saamelaisnuorten taidetapahtuma oli samantasoinen seutukuntien tapahtumien kanssa, joten siellä valittiin saamelaisnuorten edustaja valtakunnalliseen Nuori Kulttuuri -katselmukseen, tänä vuonna Lappeenrannan TEATRIS-tapahtumaan 22.-24.5.2009. Opetusministeriö osoitti näiden kahden tapahtuman kuluihin 23 000 euron määrärahan.</p>
<p><em type="bold">TAPAHTUMAN JÄRJESTELYT </em></p>
<p>Tapahtuman suunnitteluun kutsuttiin kaikki</p>
<p>Vuotson koulun opettajat ja työntekijät sekä paikallisten yhdistysten edustajat. Saamelaiskäräjien oppimateriaalisuunnittelija</p>
<p>Anni</p>
<p>Näkkäläjärvi koordinoi järjestelyjä. Vuotson koulun opettaja Inku</p>
<p>Saijets ja Elli-Marja Hetta juonsivat tapahtuman pohjoissaameksi. Tapahtumaan oli kutsuttu kaikki saamelaislapset ja -nuoret sekä saamen kielen ja saamenkielisten luokkien oppilaat. Osallistuminen oli mahdollista myös koulujen ulkopuolella toimiville nuorille.</p>
<p><em type="bold">LAJIT JA TAVOITTEET </em></p>
<p>Saamelaisnuorten taidetapahtuman päätavoitteena on antaa nuorille tilaisuus omien taitojensa kehittämiseen, tarjota heille vuosittain mahdollisuus näyttää taitojaan myös muille ja saada innostavaa palautetta tästä työstä.</p>
<p>Taidetapahtuman yhtenä tärkeänä tavoitteena on ollut aina myös lasten ja nuorten saamen kielen taidon ja saamelaisen identiteetin vahvistaminen. Lisäksi tapahtuma tukee merkittävällä tavalla oppilaiden, opettajien ja vanhempien yhteistyötä. Vuoden 2009 teemana oli teatteri.</p>
<p><em type="bold">OSALLISTUJAT JA LUKUJA </em>Teatteri-teeman kilpailuun osallistui yli 100 nuorta 10 eri kokoonpanossa. Teatterin lisäksi järjestettiin minifilmifestivaali, johon tuli 35 lyhytfilmiä. Elokuvien tuottamiseen koulujen lisäksi osallistuivat Saamelaisalueen koulutuskeskus ja alkuperäiskansojen elokuvakeskus Skábma. Yleisöä ja tapahtumaan osallistujia oli arviolta 400 henkeä. </p>
<p>Sali oli täysi koko tapahtuman ajan. Saamen kielen ja saamenkieliseen opetukseen osallistuvien oppilaiden lukumäärään verrattuna taidetapahtumaan osallistuneiden lukumäärä oli hyvin korkea.</p>
<p><em type="bold">TUOMARIT </em>Teatteriesitysten tuomareina toimivat näyttelijä ja </p>
<p>Unna Junná TV-sarjan toimittaja Irene Länsman sekä ilmaisutaiteen opiskelija ja inarinsaamenkielisen radion toimittaja Heli Huovinen. Tuomarit painottivat arvostelussaan erityisesti sitä, miten paljon nuoret itse olivat suunnitelleet esityksiään ja miten he toteuttivat ideoitaan lavalla.</p>
<p>Elokuvat eivät tällä kertaa kilpailleet paremmuudesta, koska kaikilla tekijöillä ei ollut mahdollisuuksia samanlaiseen tukeen ja asiantuntijoihin. Tuomareiden sihteerinä oli Anni Näkkäläjärvi Saamelaiskäräjien</p>
<p><em type="bold">PALKINNOT </em></p>
<p>Kaikki osallistujat saivat osallistumistodistuksen muistoksi tapahtumasta. Parhaille teatteriryhmille jaettiin rahapalkintoja. Yksi ryhmä valittiin edustamaan saamelaisnuoria Lappeenrannan Teatris-tapahtumassa. Koulutus- ja oppimateriaalitoimisto päätti myös jakaa kannustuspalkinnot inarin- ja koltansaamenkielisten elokuvien tekijöille. - Inarin yläkoulun teatteriryhmä valittiin esityksellään <span type="quote">”Beaivvi bártni soagŋomátki”</span> edustamaan saamelaisnuoria Lappeenrannassa Nuori Kultttuuri 2009 -tapahtumassa. Ryhmää oli ohjannut Petra Biret</p>
<p>Magga. Esitys oli musiikkiteatteria, ja siinä olivat mukana Sunna Valkeapää, Anniina Kitti, Gabriela</p>
<p>Satokangas, Rauna Saijets, Maria Saijets, Inger-Elle</p>
<p>Suoninen, Mari Guttorm ja Sunna Nousuniemi.</p>
<p>Palkinnon saivat myös seuraavat teatteriesitykset: - Karigasniemen koulun saamenluokkien (1-6) <em type="bold">Áilegas </em><em type="bold">nuorat </em>–ryhmä esityksellään <span type="quote">”Bihcabáhcatmeahcis”</span> (Käpymetsällä), jonka teemana oli luonnon likaaminen. Ohjaajana oli Maarit K. Pieski. - Kaaresuvannon koulun <em type="bold">Buoidagat </em>–jaovkku ”Gos boagán, gos liidni?” (Missä vyö, missä huivi?), jonka teemoina olivat ihmissuhteet, rehellisyys ja anteeksiantaminen. Ohjaajana oli Anna-Reetta </p>
<p>Niemelä. - Enontekiön yläkoulun <em type="bold">Gollegielagat </em>–ryhmä esityksellään ”Gollegiella – sámegiella?!?” (Kultakieli - saamenkieli?!?), joka käsitteli saamenkielen asemaa ja käyttöä palveluissa. Esityksen olivat ohjanneet </p>
<p>Anne-Mari Kukkonen ja Berit-Ellen Juuso.</p>
<p>Taidetapahtumassa palkittiin myös - Sevettijärven koulun filmiryhmä, joka oli tehnyt lyhytfilmin koltankielisestä Idols -kilpailusta sekä - inarinsaamenkielinen 0-1 luokkien ryhmä taitavasti tehdyistä animaatioistaan.</p>
</body></document>
