<document xml:lang="fin" id="no_id">
  <header>
    <title>Raportti saamelaisnuorten taidetapahtumasta 2011</title>
    <genre code="admin"/>
    <author>
      <person firstname="Anni" lastname="Näkkäläjärvi" sex="unknown" born="" nationality="FI"/>
    </author>
    <year>2011</year>
    <wordcount>597</wordcount>
    <conversion_status type="standard"/>
    <availability>
      <free/>
    </availability>
    <origFileName>http://www.samediggi.fi/index.php?option=com_docman&amp;task=doc_download&amp;gid=1648&amp;Itemid=10</origFileName>
    <parallel_text xml:lang="sme" location="samenuoraid_dd_2011_raporta_min.pdf"/>
    <metadata>
      <uncomplete/>
    </metadata>
    <version>XSLtemplate $Revision: 134043 $; file-specific xsl  Revision; common.xsl  $Revision: 154948 $; </version>
  </header>
  <body>
    <p><em type="bold">SÁMENUORAID DÁIDDADÁHPÁHUS 2011</em> </p>
    <p>järjestettiin  31.  maaliskuuta  Utsjokisuun  koulu-keskuksen  tiloissa.  Tapahtuman  pääjärjestäjänä toimi  Saamelaiskäräjät.  Järjestelyissä  olivat  mukana koulu-tus- ja oppimateriaalitoimiston lisäksi Saamelaiskärä-jien  nuorisosihteeri  Nina  Siltala, Anne  Kirste  Aikio/Johtti  Nuorra  –projekti,  Anna Näkkäläjärvi/Saamelaismusiikkikeskus  sekä  Helena Guttorm/Ovttás-projekti  (Saamen  kieli-,  koulu-  ja päiväkotitoiminnan  kehittäminen  Tenonlaaksossa). Tapahtuman onnistumisesta kiitos kuuluu myös Utsjoen koulujen opettajille ja nuorille  sekä Utsjoen kunnan työntekijöille.  Äänitekniikan  hoitivat  mallikkaasti musiikinopettaja Niilo Rasmus apunaan Jari Rasmus.</p>
    <p>Saamelaiskäräjät järjesti linja-autokuljetukset Inarista, Enontekiöltä  ja  Sodankylästä.  Osallistumis-  ja pääsymaksuja ei peritty. Opetus- ja kulttuuriministeriöosoitti  taidetapahtuman  kuluihin  15  000  euron määrärahan.  Noin  70  henkilöä  yöpyi  Utsjoen koululla.  Yksi  ryhmistä  maksoi  itse  osan  kuluistaan ja  yöpyi  leirintäalueella.  Saamelaiskäräjät  tarjosi tapahtumapäivänä  kaikille  tapahtumaan  osallistuville Utsjoen avopalvelukeskuskeittiön valmistaman koulu-ruuan.</p>
    <p><em type="bold">TAPAHTUMAN JÄRJESTELYT</em> </p>
    <p>Tapahtuman suunnittelua varten kokoontui työryhmä, jossa  olivat  mukana  Utsjoen  rehtori-sivistysjohtaja Arja  Alaraudankjoki,  Utsjoen  saamelaislukion apulaisrehtori Eeva Vallittu sekä Ulla Aikio-Puoskari, Nina Siltala, Anne Kirste Aikio ja Anni  Näkkäläjärvi Saamelaiskäräjiltä.  Ensimmäisen  palaverin  jälkeen oli  tiedotustilaisuus  kaikille  Utsjokisuun  koulun opettajille  ja  muulle  henkilökunnalle.  Koulutus- ja  oppimateriaalitoimiston  henkilöstö  osallistui järjestelyihin tapahtumapäivänä.</p>
    <p>Tanja  Sanilan  vuonna  2010  suunnittelema  tapah-tumalogo  näkyi  Ulla  Isotalon  suunnittelemassa julisteessa. Julisteen pohjana oli Ivalon alakoululaisten askartelema  kuva,  joka  voitti  Saamelaisnuorten taidetapahtuman julistekilpailun Rovaniemellä 2010.</p>
    <p>Tapahtuman  juonsivat  suomeksi  ja  pohjoissaameksi Titta  Rasmus  ja  Mikke  Näkkäläjärvi.  Titta  Rasmus toimi  myös  loistavana  esilaulajana,  kun  koko  sali lauloi yhdessä Saamensuvun laulun tapahtuman aluksi.  Kunnanjohtaja Matti Korkala avasi tapahtuman yhdessä rehtori  Arja  Alaraudanjoen  kanssa,  ja  rokkibändi <em type="italic">Moivvas</em> eli Hilda Länsman, Oula Järvensivu, Minna Länsman, Joonas Naapanki ja Alpo Länsman esittivät kaksi biisiä. </p>
    <p><em type="bold">LAJIT JA TAVOITTEET</em> </p>
    <p>Vuoden 2011 teemana oli tanssi valtakunnallisen Nuori Kulttuuri  -teeman  mukaisesti.  Tanssikatselmuksen tuomareina  toimivat  tanssija  Solgryn  Bär  Norjan Taanasta  sekä  muusikot  Tiina  Sanila-Aikio  Inarista ja Anna  Näkkäläjärvi  Utsjoelta. Tuomarit  painottivat arvostelussaan  erityisesti  nuorten  omaa  panosta esitysten valmistamisessa.</p>
    <p>Utsjoella    oli  myös  erilaisia  työpajoja,  joiden järjestämisestä vastasi Saamelaiskäräjien hallinnoima ja Anne Kirste Aikion vetämä Johtti Nuorra –projekti. Aiheina olivat luova mm. luova askartelu ja hopeatyöt, kuvankäsittely, saamenpuvun pukeminen ja musiikki.  Työpajojen ohjaajina toimivat Oula Järvensivu ja Alpo Länsman (bändipaja), Ailu Valle (rap), Tarja Länsman (kuvankäsittely),  Anna  Näkkäläjärvi-Länsman  (joiku ja  tarinointi),  Bigga  Helena  Magga  (luova  askartelu, Neeta  Jääskö  (hopeatyöt)  sekä  Anne  Kirste  Aikio</p>
    <p>Tapahtumaan  oli  kutsuttu  kaikki  saamelaislapset  ja -nuoret sekä saamen kielen ja saamenkielisten luokkien oppilaat. Osallistuminen oli mahdollista myös koulujen ulkopuolella toimiville nuorille. Saamelaisnuorten  taidetapahtuman  päätavoitteena  on antaa nuorille tilaisuus omien taitojensa kehittämiseen, tarjota heille vuosittain mahdollisuus näyttää taitojaan myös  muille  ja  saada  innostavaa  palautetta.   Yhtenä tärkeänä tavoitteena on ollut aina myös lasten ja nuorten saamen kielen taidon ja saamelaisen identiteetin vah-vistaminen.  Lisäksi tapahtuma tukee merkittävällä ta-valla oppilaiden, opettajien ja vanhempien yhteistyötä.</p>
    <p><em type="bold">OSALLISTUJAT JA LUKUJA</em> </p>
    <p>Tanssikilpailuun ilmoittautui lähes 100 lasta ja nuorta 14 eri kokoonpanossa. Innokkaimmat pitkämatkalaiset yöpyivät  Utsjoen  koululla  voidakseen  osallistua työpajoihin  heti  aamulla  ennen  tanssikilpailun alkamista. Työpajoihin olisi ollut halukkaita enemmän kuin aika ja tilat antoivat myöten. Suosituin pajoista oli hopeatyöpaja.   Yleisöä  ja  tapahtumaan  osallistujia  oli  arviolta  350 henkeä. Saamen kielen ja saamenkieliseen opetukseen osallistuvien  oppilaiden  lukumäärään  verrattuna taidetapahtumaan osallistuneiden lukumäärä oli hyvin korkea.</p>
    <p><em type="bold">PALKINNOT</em>Kaikki  kilpailuun  osallistujat  saivat  osallistumis-todistuksen muistoksi tapahtumasta. Saamelaiskäräjät jakoi  stipendejä  kannustukseksi  tanssiharrastuksen jatkamiseen. Stipendit saivat: <em type="italic">Sápmi salmiak</em> –ryhmä, nykytanssi, sekä <em type="italic">Biret-Inga Pieski</em>, soolotanssi, Karigasniemen alakoulu, <em type="italic">Oarjánnieiddat </em>–ryhmä, nykytanssi , Enontekiön lukio, </p>
    <p><em type="italic">Vuohču Ritmajoavku </em>–ryhmä, etniset tanssit, Vuotson koulu,<em type="italic">Villasat </em>–ryhmä, nykytanssi, Ivalon lukio sekä <em type="italic">Bohccostallit </em>–ryhmä, etniset tanssit, Ivalon alakoulu. </p>
    <p>Mainittujen ryhmien lisäksi katselmuksessa esiintyivät Muzehat  ja  The  Kids  Karigasniemeltä,  Geishat, Nauhattaret ja Systema Utsjoelta sekä Skä´mm Sevetti-järveltä.  Nuorgamin  kaksi  ryhmää  Njuorggán  sekä Áron ja Juuso eivät valitettavasti voineetkaan esiintyä, vaikka olivat ilmoittautuneet.</p>
    <p>Ivalon alakoulun Bohccostallit –tanssiryhmä valittiin edustamaan  saamelaisnuoria  valtakunnallisessa MOVES  -tanssitapahtumassa,  joka  järjestettiin Oulussa  20.–22.  toukokuuta.  Oulun  tapahtumaan osallistuivat myös Ivalon lukiolaisten Villasat -ryhmä.  Bohccostallit,  joka  oli  saanut  idean  tanssiinsa  jakutialaiselta  <em type="italic">Sykkys</em>  -tanssiryhmältä  Inarissa Ijahis  idja  -tapahtumassa  2010,  palkittiin  Oulussa kunniamaininnalla. </p>
  </body>
</document>
