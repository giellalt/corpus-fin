<document xml:lang="fin" id="no_id"><header><title>Saamelaisnuorten taidetapahtuma 2008</title><genre code="admin"/><author><person firstname="Anni" lastname="Näkkäläjärvi" sex="unknown" born="" nationality=""/></author><year>2008</year><wordcount>580</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=671&amp;Itemid=10</origFileName><parallel_text xml:lang="sme" location="rapoarta2008.pdf"/><metadata><uncomplete/></metadata><version>XSLtemplate $Revision: 134043 $; file-specific xsl  Revision; common.xsl  $Revision$; </version></header><body><p><em type="bold">SÁMENUORAID DÁID DADÁHPÁHUS </em></p>
<p><em type="bold">Saamelaisnuorten taidetapahtuma 2008 </em></p>
<p>Raporta / Raportti 11.9.2008</p>
<p><em type="italic">Anni Näkkäläjärvi ja Hannu Kangasniemi (govat) </em></p>
<p><em type="bold">SAAMELAISNUORTEN TAIDETAPAHTUMA 2008 </em>järjestettiin Hetassa maaliskuun 27. päivänä. </p>
<p>Saamelaiskäräjät toimi tapahtuman pääjärjestäjänä sekä tarjosi kaikille kouluruoan. Hetan ysiluokkalaiset pitivät buffettia. Äänitekniikasta huolehti Eetu</p>
<p>Suominen Inarista. Nuori Kulttuuri toimikunnan terveiset Helsingistä toi kulttuurisuunnittelija Panu</p>
<p>Mäenpää.</p>
<p>Saamelaiskäräjät järjesti kuljetukset Inarista,</p>
<p>Utsjoelta ja Sodankylästä. Pitkämatkalaisille tarjottiin mahdollisuus yöpyä Leppäjärven, Vuontisjärven ja</p>
<p>Palojoensuun entisissä koulurakennuksissa, joita kylätoimikunnat pitävät yllä. Tapahtumassa ei peritty osallistumis- eikä pääsymaksuja. Saamelais-nuorten taidetapahtuma oli samantasoinen seutukuntien tapahtumien kanssa, joten siellä valittiin saamelaisnuorten edustaja valtakunnalliseen Nuori</p>
<p>Kulttuuri -katselmukseen, tänä vuonna Kuopion tanssitapahtumaan 23.-25.5.2008. Opetusministeriö osoitti näiden kahden tapahtuman kuluihin 16 000 euron määrärahan.</p>
<p><em type="bold">TAPAHTUMAN JÄRJESTELYT </em>Tapahtuma suunnitteluun kutsuttiin kaikki Enontekiön saamelaisopettajat sekä Hetan koulun vararehtori </p>
<p>Lauri Orava, kaikki opettajat ja muuta henkilöstöä.</p>
<p>Saamelaiskäräjien oppimateriaalisuunnittelija Anni</p>
<p>Näkkäläjärvi koordinoi tapahtuman järjestelyjä.</p>
<p>Minna Mäkitalo juonsi tapahtuman pohjoissaameksi ja suomeksi. Salin koristelusta vastasi koulun <span type="quote">”festaritoimikunta”</span>.</p>
<p>Tapahtumaan oli kutsuttu kaikki saamelaislapset ja -nuoret sekä saamen kielen ja saamenkielisten luokkien oppilaat. Osallistuminen oli mahdollista myös koulujen ulkopuolella toimiville nuorille.</p>
<p><em type="bold">LAJIT JA TAVOITTEET </em>Saamelaisnuorten taidetapahtuman päätavoitteena on antaa nuorille haasteita omien taitojensa kehittämiseen, tarjota heille vuosittain mahdollisuus näyttää taitojaan myös muille ja saada innostavaa palautetta tästä työstä. </p>
<p>Taidetapahtuman yhtenä tärkeänä tavoitteena on ollut aina myös lasten ja nuorten saamen kielen taidon ja saamelaisen identiteetin vahvistaminen. Lisäksi tapahtuma tukee merkittävällä tavalla oppilaiden, opettajien ja vanhempien yhteistyötä. Vuoden 2008 pääteemana oli tanssi, ja sivuteemana kirja.</p>
<p><em type="bold">OSALLISTUJAT JA LUKUJA </em>Tanssikilpailuun osallistui yli 100 nuorta 14 eri kokoonpanossa. Kirjojen tekemiseen osallistui 106 nuorta. Pohjoissaamenkielisiä digitaalisia CD-kirjoja saapui määräaikaan 3 kpl ja paperikirjoja 18. </p>
<p>Inarinsaameksi kirjoja tuli 4 kpl ja koltankielisiä 3.</p>
<p>Yleisöä ja tapahtumaan osallistujia oli arviolta 400 henkeä. Sali oli täysi koko tapahtuman ajan. Saamen kielen ja saamenkieliseen opetukseen osallistuvien oppilaiden lukumäärään verrattuna taidetapahtumaan osallistuneiden lukumäärä oli hyvin korkea.</p>
<p><em type="bold">TUOMARIT </em>Tanssituomarin vaikeassa roolissa oli kaksi nuorta ja tunnettua saamelaistaiteilijaa: elokuvantekijä ja toimittaja Suvi West sekä Norjan saamelainen tanssija ja laulaja Elin Kåven (Sáme Grand Prix 2000 –kilpailun voittaja). Tuomarit painottivat arvosteluissaan erityisesti sitä, miten paljon nuoret itse olivat suunnitelleet esityksiään, ja miten he toteuttivat ideoitaan lavalla. </p>
<p>Pohjoissaamenkieliset kirjat arvosteli Ruotsin saamelainen kirjailija ja kuvataiteilija Inghilda Tapio.</p>
<p>Inarinsaamenkieliset kirjat arvioi kuvataiteilija ja muusikko Aune Kuuva, koltankieliset kirjat opettaja ja kirjailija Satu Moshnikoff. Tuomareiden sihteerinä oli Anja Vest Saamelaiskäräjien sihteeristöstä.</p>
<p><em type="bold">PALKINNOT </em>Kaikki osallistujat saivat osallistumistodistuksen muistoksi tapahtumasta. Parhaille tanssiryhmille jaettiin 50 - 100 euron rahapalkintoja sekä yksi erikoismaininta. Yhteensä palkittiin 7 tanssiryhmää, joista 3 valittiin saamelaisnuorten edustajiksi Kuopion tanssitapahtumaan. Myös eri kieliryhmien parhaat kirjat palkittiin rahapalkinnoin. </p>
<p><em type="bold">TULOKSET </em>Tanssi: </p>
<p><em type="bold">Anárnieiddat </em>(1993-1998), <span type="quote">”Lahppon Ámerihkii”</span>, </p>
<p>Inari</p>
<p><em type="bold">Meertanss </em>(1993-1998), itäsaamelainen, perinteinen katrilli, Sevettijärvi </p>
<p><em type="bold">Skihpáraččat </em>(1999-2002), <span type="quote">“Mii skihpáraččat”</span>, </p>
<p>Karigasniemi</p>
<p><em type="bold">Gufihttarat </em>(1993-1998), <span type="quote">“Čiegus mánná”</span>, </p>
<p>Utsjokisuu</p>
<p><em type="bold">Ruvaš </em>(1988-1992), <span type="quote">“Riđđu badjána”</span>, Vuotso </p>
<p><em type="bold">Modern Sámi </em>(1988-1992), <span type="quote">”Mr Dj”</span>, Ivalon yläaste ja lukio </p>
<p><em type="bold">Bieggamielat </em>(1988-1992), <span type="quote">“Bring it on, baby!”</span>, </p>
<p>Hetan peruskoulu ja Enontekiön lukio</p>
<p><em type="bold">Soađegili sámi nuorat </em>(1993-1998), <span type="quote">“Loahppa”</span> , </p>
<p>Sodankylä, erikoismaininta</p>
<p>Sevettijärven, Vuotson sekä Utsjokisuun ryhmät valittiin edustajiksi Kuopioon 23.-25. -08. Vuotson</p>
<p>Ruvaš –ryhmä sai Kuopiossa 750 euron stipendin.</p>
<p>Saamelaisnuorten taidetapahtuman 2008 saame-laisteemana oli kirja, jonka sai toteuttaa perinteisenä paperikirjana tai digitaalisesti cd-kirjana. Kirjan aiheena oli saamelainen elämä ja kulttuuri.</p>
<p>Pohjoissaamenkieli</p>
<p><em type="bold">Máidnasat mánuid mielde </em>0-2 lk. Ivalo </p>
<p><em type="bold">Manin nu lea? </em>3-4 lk. Inari </p>
<p><em type="bold">Geatki ohcá iežas bearráža </em>Ellen-Máret Juuso, 6. lk. Kaaresuvanto </p>
<p><em type="bold">Mánná duoddaris </em>6. lk. Karigasniemi </p>
<p><em type="bold">Vierccain vuitui </em>6. lk. Inari </p>
<p><em type="bold">Gonagasa gollit ja stáluid silbbat </em>3-6 lk. Ivalo </p>
<p>CD-kirjat: (Power Point)</p>
<p><em type="bold">Olbmot ovdal min </em>2-9 lk. Kilpisjärvi </p>
<p>Koltankieli</p>
<p><em type="bold">Sää´m jânnan rock´s </em>Juuso Fofonoff , 3. lk, </p>
<p>Sevettijärvi</p>
<p>Inarinsaame</p>
<p><em type="bold">Lappum uábbi, </em>Marjut Ahvenlampi, Pekka </p>
<p>Moilanen, Riikka Morottaja, Anne Seipiharju ja</p>
<p>Jussá Seurujärvi, 5-6. lk. Inari</p>
</body></document>
