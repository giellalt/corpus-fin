<document xml:lang="fin" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>838</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1698&amp;Itemid=10</origFileName>
    <parallel_text xml:lang="sme" location="rovaniemen_julistus_pohjoissaame.pdf"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version>
  </header>
  <body>
    <p><em type="bold">Toisen	
  saamelaisparlamentaarikkojen	
  konferenssin	
  loppudokumentti	
  </em> </p>
    <p><em type="bold">Rovaniemellä	
  lokakuun	
  28.	
  päivänä	
  2008	
  </em> </p>
    <p>Saamelaisparlamentaarikkojen	   toinen	   konferenssi,	   joka	   koostuu	   Suomen,	   Norjan	   ja	   Ruotsin	    saamelaiskäräjien	   edustajista	   ja	   johon	   osallistuu	   Venäjän	   puolen	   saamelaisten	   edustajia,	    kokoontuneena	   Rovaniemelle	   lokakuun	   28	   p:nä	   2008:</p>
    <p>Yhtyy	   täysin	   saamelaisparlamentaarikkojen	   ensimmäisen	   konferenssin	   julkilausumaan,	    Jokkmokkin	   julistukseen,	   ja	   korostaa	   tuon	   julistuksen	   perustan	   tärkeyttä,</p>
    <p>Korostaa,	   että	   valtioilla	   on	   vastuu	   YK:n	   alkuperäiskansajulistuksen	   voimaansaattamisesta,	   ja	    osoittaa	   samalla,	   että	   saamelaisparlamentaarikoilla	   ja	   saamelaiskäräjillä	   on	   vastuu	   huolehtia	   siitä,	    että	   alkuperäiskansajulistuksen	   säännöksiä	   käytetään	   ja	   noudatetaan,</p>
    <p>Muistuttaa	   valtioita	   joiden	   alueella	   saamelaisia	   asuu	   siitä,	   että	   yhä	   on	   olemassa	   paljon	    kansainvälisoikeudellisia	   velvoitteita,	   joita	   ei	   ole	   kyllin	   hyvin	   toteutettu,	   ja	   että	   valtioiden	   tulee	    panna	   etusijalle	   velvoitteiden	   toteuttamistyö,</p>
    <p>Korostaa,	   että	   me	   saamelaiset	   olemme	   yksi	   kansa,	   koska	   meillä	   on	   yhteinen	   historia,	   kulttuuri,	   kieli	    ja	   maa-‐alueet,	   ja	   että	   valtakunnanrajat	   eivät	   saa	   rikkoa	   yhtenäisyyttämme;</p>
    <p>Julistaa	   yksimielisesti	   seuraavaa:</p>
    <p>1.	   Saamelaisilla	   kansana	   on	   YK:n	   vuoden	   1966	   itsemääräämisoikeutta	   koskevan	   sopimuksen	    ensimmäisen	   artiklan	   mukaan	   oikeus	   päättää	   poliittisista	   oloistaan,	   edistää	   taloudellista,	    sosiaalista	   ja	   kulttuurista	   kehitystään	   sekä	   hallita	   omia	   luonnonvarojaan	   ja	   -‐esiintymiään,	   eikä	    heiltä	   missään	   oloissa	   saa	   ottaa	   pois	   heidän	   toimeentulolleen	   tärkeitä	   resursseja.	   Saamelaisia	    tulee	   kuulla	   ja	   heidän	   tulee	   päästä	   osallistumaan	   päätösprosesseihin	   asioissa,	   jotka	   vaikuttavat	    saamelaisiin	   suoraan,	   ja	   valtioiden	   pitää	   hakea	   saamelaisten	   vapaa	   ja	   etukäteen	   ilmaistu	    myöntyminen	   kaikkiin	   niihin	   toimiin,	   jotka	   koskevat	   saamelaisia.</p>
    <p>2.	   Perintötieto	   on	   tärkeä	   osa	   saamelaiskulttuuria	   ja	   -‐identiteettiä.	   Saamelaisilla	   on	   oikeus	   säilyttää,	    suojella	   ja	   kehittää	   omaa	   kulttuuriperintöään,	   perintötietojaan	   ja	   kulttuuri-‐ilmaisumuotoja	   niihin	    kuuluvinen	   tekijänoikeuksineen.	   Valtioiden	   tulee	   yhdessä	   saamelaisten	   kanssa	   toteuttaa	    tehokkaita	   toimia	   näiden	   oikeuksien	   tunnustamiseksi	   ja	   suojaamiseksi.	   Perinteisiä	   saamelaisia	    symboleja	   ei	   saa	   sallia	   käytettävän	   ilman	   saamelaisten	   myöntymistä,	   ja	   niitä	   tulee	   käyttää	   vain	    saamelaisten	   itsensä	   hyväksymiin	   tarkoituksiin.</p>
    <p>3.	   Saamelaiset	   ovat	   monien	   sukupolvien	   ajan	   eläneet	   luonnossa	   ja	   luonnosta,	   ja	   heillä	   on	   erityistä	    osaamista	   luonnon	   suojelemisessa	   ja	   käyttämisessä.	   Saamelaisten	   perintötieto	   myötävaikuttaa	    itsestään	   vahvaan	   kestävään	   kehitykseen.	   Saamelaisten	   erityissuhde	   luontoon	   sisältää	   sekä	    velvollisuuden	   että	   vastuun	   ympäristön	   riittävästä	   huomioonottamisesta	   sekä	   perintötiedon	    välittämisestä	   tuleville	   sukupolville.	    4.	   Oikeus	   vaalia,	   käyttää	   ja	   kehittää	   omaa	   kieltään	   on	   yksi	   perustavanlaatuinen	   ihmisoikeus.	    Saamelaisilla	   on	   oikeus	   käyttää	   kieltään	   ja	   tulla	   ymmärretyksi	   omalla	   kielellään.	   Saamelaisten	   itse	    tulee	   saamelaiskäräjien	   kautta	   hoitaa	   kieltään.	   Valtioiden	   pitää	   toteuttaa	   kansalliset	   ja	    kansainväliset	   velvoitteensa	   saamenkielen	   suhteen.</p>
    <p>5.	   Saamelaislapsilla-‐	   ja	   nuorilla	   on	   oikeus	   puhua	   ja	   oppia	   omaa	   kieltään,	   harjoittaa	   omaa	    kulttuuriaan	   ja	   kehittää	   omaa	   identiteettiään.	   Valtioiden	   ja	   saamelaiskäräjien	   tulee	   yhdessä	    perustaa	   lapsille	   ja	   nuorille	   kokoontumispaikkoja	   kuten	   järjestö-‐	   ja	   nettikokoontumispaikkoja	    myös	   ylitse	   valtakunnanrajojen.	   Saamelaislapsilla	   ja	   -‐nuorilla	   on	   oikeus	   saada	   täysimääräistä	    terveys-‐	   ja	   sosiaalipalvelua,	   joka	   pohjautuu	   heidän	   omaan	   kieleensä	   ja	   kulttuuriinsa,	   ja	   tuki-‐	   ja	    avustustoimia	   kehitettäessä	   tulee	   ottaa	   huomioon	   heidän	   etninen,	   kulttuurinen,	   kielellinen	   ja	    uskonnollinen	   taustansa.	   Saamelaiskäräjät	   aikovat	   yhdessä	   valtioiden	   kanssa	   vastata	   Suomen,	    Norjan	   ja	   Ruotsin	   lapsiasiavaltuutettujen	   yhteispohjoismaisen	   raportin	   haasteisiin.	   Valtioiden	   tulee	    toteuttaa	   ne	   oikeudet,	   jotka	   lapsilla	   ja	   nuorilla	   on	   kansallisen	   oikeuden	   ja	   kansainvälisten	    oikeusstandardien	   mukaan.</p>
    <p>6.	   Saamelaiskäräjillä	   on	   velvollisuus	   toimia	   siten,	   ettei	   ketään	   syrjitä	   sukupuolen,	   seksuaalisen	    suuntautuneisuuden	   tai	   etnisyyden	   takia.	   Saamelaisnaisilla	   ja	   -‐miehillä	   tulee	   olla	   samanlaiset	    mahdollisuudet,	   oikeudet	   ja	   velvollisuudet	   kaikilla	   yhteiskunta-‐aloilla.	   Naisilla	   ja	   miehillä	   pitää	   olla	    samat	   mahdollisuudet	   osallistua	   päätöksentekoelimien	   toimintaan	   ja	   heidän	   tulee	   olla	   mukana	    vaikuttamassa	   vastaiseen	   yhteistyöhön	   yhteiskunnan	   kaikilla	   aloilla.</p>
    <p>7.	   Valtioiden	   tulee	   tunnistaa	   ja	   hyväksyä	   saamelaisten	   omistus-‐	   ja	   käyttöoikeudet	   omiin	   maihinsa.	    Saamelaisalueilla	   toimia	   ei	   tule	   toteuttaa	   ilman	   kyseisten	   alueiden	   saamelaisten	   etukäteen	    ilmaisemaa	   myöntymistä.	   Saamelaisten	   pitää	   saada	   täysi	   korvaus	   joko	   maina	   tai	   muilla	   tavoin	    käypä	   korvaus.	   Korvauksen	   tulee	   kattaa	   myös	   tulevien	   sukupolvien	   oikeusmenetykset.	   Valtioiden	    pitää	   palauttaa	   hyväksikäyttämänsä	   alueet	   sen	   jälkeen	   kun	   niiden	   käyttö	   on	   päättynyt.	   Valtioiden	    tulee	   tunnustaa	   saamelaisten	   oikeus	   osaan	   hyödyntämisarvosta	   mineraaleja	   tai	   muita	   rikkauksia	    maan	   alta	   otettaessa	   tai	   oikeus	   muihin	   resursseihin,	   joita	   valtiot	   omistelevat	   saamelaisten	   asumilla	    tai	   muuten	   käyttämillä	   alueilla.	   Paikallisia	   saamelaisyhteisöjä	   tulee	   valmistaa	   kohtaamaan	    haasteita,	   jotka	   johtuvat	   heidän	   alueidensa	   luonnonvarojen	   hyväksikäytöstä.</p>
    <p>8.	   Kolmen	   maan	   saamelaiskäräjät	   toteavat,	   ettei	   yhdessäkään	   saamelaisten	   asumassa	   maassa	   ole	    järjestelmiä,	   jotka	   ottaisivat	   saamelaiskäräjät	   mukaan	   budjetointi-‐	   tai	   rahoitustyöhön	    saamelaistarpeita	   varten	   tai	   toteuttamaan	   saamelaiskäräjien	   omaa	   asioiden	   tärkeysjärjestystä.	    Saamelaiskäräjät	   toteavat,	   että	   itsemäärämisoikeus,	   oikeus	   asettaa	   asioita	   omaan	    tärkeysjärjestykseen	   ja	   neuvotteluoikeus	   asioissa,	   joilla	   on	   suora	   merkitys	   saamelaisille	    alkuperäiskansana,	   ovat	   keskeisiä	   kansainvälisiä	   oikeuksia.	   Nämä	   periaatteet	   on	   valtioiden	    tunnustettava	   ja	   toteutettava	   myös	   talousarvion	   laatimisessa	   ja	   saamelaiskohteiden	    rahoittamisessa.</p>
    <p>9.	   Saamelaiskäräjät	   korostavat,	   että	   pohjoismaisella	   saamelaissopimuksella	   on	   suuri	   merkitys	    saamelaiselle	   yhteiskuntakehitykselle,	   ja	   toteavat	   samalla	   huolestuneina,	   että	   toiminta	    pohjoismaisen	   saamelaissopimuksen	   hyväksi	   ei	   ole	   edennyt	   saamelaisministerien	   ja	    saamelaiskäräjien	   puheenjohtajien	   välisen	   sopimuksen	   mukaisesti,	   vrt.	   marraskuun	   14.	   päivänä	    2007	   päivätty	   pöytäkirja.	   Saamelaiskäräjät	   viittaavat	   samalla	   siihen	   positiiviseen	   työhön,	   jota	   kaikki	    valtiot	   tekivät	   YK:n	   alkuperäiskansajulistuksen	   aikaansaamiseksi.	   Saamelaiskäräjät	   kehottavat	    saamelaisministereitä	   ja	   saamelaiskäräjien	   puheenjohtajia	   mitä	   pikimmin	   jatkamaan	   pohjoismaista	    sopimusprosessia	   vuoden	   2007	   marraskuun	   sopimusta	   seuraamalla.</p>
    <p>10.	   Saamelaiskäräjät	   kannustavat	   valtioita	   yhteistyössä	   saamelaiskäräjien	   kanssa	   aloittamaan	    pohjoismaisen	   saamelaissopimuksen	   toimeenpanon	   selvittämisen	   valtioiden	   välistä	   yhteistyötä	    koskevissa	   ratkaisuissa.	   Saamelaiskäräjät	   kannustavat	   valtioita	   kansallisiin	   ratkaisuihin	   ILO	   169	    sopimuksen	   hengessä	   ja	   kehottavat	   Suomea	   ja	   Ruotsia	   ratifioimaan	   kyseisen	   sopimuksen.	    Suomella,	   Norjalla	   ja	   Ruotsilla	   on	   erityinen	   vastuu	   saamen	   kielen	   säilymisestä	   ja	   edistämisestä	    elävänä	   kielenä	   myös	   saamelaisalueiden	   ulkopuolella.	   Saamelaiskäräjät	   kehottavat	   kyseisiä	    valtioita	   luomaan	   saamelaisalueelle	   korkea-‐asteen	   koulutusta	   tarjoava	   ympäristö,	   jotta	    saamelaisnuorilla	   on	   mahdollisuus	   tulla	   saamen	   kielen	   asiantuntijoiksi.</p>
  </body>
</document>
