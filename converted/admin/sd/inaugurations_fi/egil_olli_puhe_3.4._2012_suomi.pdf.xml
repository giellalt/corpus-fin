<document xml:lang="fin" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>332</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1820&amp;Itemid=10</origFileName>
    <parallel_text xml:lang="sme" location="egil_olli_puhe_03042012_sajos_pohjoiss.pdf"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version>
  </header>
  <body>
    <p><em type="bold">Tervehd ys Saamelaiskäräjien vaalikau den 2 012–201 5 avajaisjuh lissa ja Saamelaisku lttuurikesku ksen Sajo ksen  vih kiäisissä 3.4.  2012 In arissa </em>S aame laiskäräjien  puheen johtaja  ja S aame laise n p arlamentaarisen  neuvo ston pu heenjoht aja Eg il O lli </p>
    <p>Suomen tasavallan presidentti, Saamelaiskäräjien puheenjohtaja, Saamelaiskäräjien jäsenet, muut vieraat !</p>
    <p>Haluan kiittää kutsusta osallistua Saamelaiskäräjien vaalikauden 2012–2015 avajaisiin ja saame laiskulttuurikeskuksen avajaisjuhliin. Minulle on kunnia Norjan Saamelaiskäräjien ja Saamelaisen parlamentaarisen neuvoston edustajana saada tulla vieraaksenne  tällaisena ilonpäivänä.</p>
    <p>Ensimmäisten saamelaiskäräjien avaaminen monia vuosia sitten oli historiallinen tapahtuma Suomen saamelaisille. Saamelaiskäräjät on vuoden 1996 alusta omalla lailla perustettu saamelaisten vaaleilla valittu elin. Sitä ennen, vuosina 1973 – 1995, toimi Saamelaisvaltuuskunta. Saamelaiskäräjät on saamelaisten korkein poliittinen elin, joka edustaa saamelaisten virallista kantaa heitä koskevissa asioissa. Vaaleilla valitun elimen kautta luodaan mahdollisuus parempaan kanssakäymiseen viranomaisten kanssa, ja myös paremmat mahdollisuudet vaikuttaa saamelaisten asio ihin ja oikeuksiin. Norjan Saamelaiskäräjien puolesta toivotan onnea uusille ja uudestaan valituille jäsenille näissä tärkeissä toimissa tulevalla kaudella. Nyt alkaa työ, jossa on sekä mahdollisuuksia että haasteita.</p>
    <p>Meillä saamelaisilla on paljon yhteisiä haasteita, ja siksi tarvitaankin yhteistyötä myös rajojen yli. Saamelaisilla on ollut jo pitemmän aikaa yhteistyötä yli rajojen eri elinten ja organisaatioitten kautta. Vanhin niistä on Saamelaisneuvosto joka perustettiin jo vuonna 1956. Uusin yhteistyöelin on puolestaan vuonna 2000 perustettu Saamelainen parlamentaarinen neuvosto.  Se on Saamelaiskäräjien parlamentaarinen yhteistyöelin, jossa mukana ovat myös Venäjän puolen saamelaiset. Saamelaisen parlamentaarisen neuvoston työhön kuuluvat saamelaisten asiat yli rajojen. Kun nyt</p>
    <p>Saamelaiskäräjät astuu uuteen kauteen, niin minulla on odotuksia ja toiveita siitä, että te olette edelleen valmiita huolehtimaan ja vastaamaan yhteistyöstämme Saamelaisessa parlamentaarisessa neuvostossa.</p>
    <p>Iloitsen suuresti saadessani osallistua teidän uuden saamelaisku lttuurikeskuksenne vihkiäisiin. Ei ole vaikeaa olla samaa mieltä heidän kanssaan, jotka sanovat talon olevan valtavan hieno. Arkkitehdit ja muut tahot, jotka ovat olleet taloa suunnittelemassa, ovat todella tehneet hyvää työtä. Saamelaiset Suomessa ovat nyt saaneet erityisen kauniin talon. Nyt on teidän tehtävänä luoda tähän taloon sisältöä.</p>
    <p>Näillä sanoilla toivotan Saamelaiskäräjien jäsenille onnea tulevan kauden työhönne ja onnittelen teitä kaikkia uuden kulttuurikeskuksen johdosta.</p>
    <p>Kiitos !</p>
  </body>
</document>
