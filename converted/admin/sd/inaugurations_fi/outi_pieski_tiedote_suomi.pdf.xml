<document xml:lang="fin" id="no_id"><header><title>Valtion taidekokoelma 2012</title><genre code="admin"/><author><person firstname="Outi" lastname="Pieski" sex="m" born="" nationality="FI"/></author><year>2012</year><wordcount>298</wordcount><conversion_status type="standard"/><availability><free/></availability><multilingual/><origFileName>http://www.samediggi.fi/index.php?option=com_docman&amp;task=doc_download&amp;gid=1851&amp;Itemid=10</origFileName><parallel_text xml:lang="sme" location="outi_pieski_tiedote_pohjoiss.pdf"/><parallel_text xml:lang="smn" location="outi_pieski_tiedote_inarinsaame.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision$; </version></header><body><p>Outi Pieski tiedote_3.4.2012_suomi</p>
<p><em type="bold">Seinäreliefi, S aamelaiskulttuurikeskus Sajos, saamelaiskäräjien parlamenttisali Solju </em>Eatnu, eadni, eana Juvduu, enni, eennâm Jäänn, jeä´nn, jânnam Eatnu, eadni, eana – virta, emo, maa Eatnu, eadni, eana - stream, mother, ground Outi Pieski 2012, Valtion taidekokoelma materiaalit: lehtikullattu teräs ja keramiikka, luu, saamenkäsityö teräsosat: metalliseppä M ikko Ramsi kultaus: Kultaus Oy Snellman lusikat: keraamikko Nathalie Lahdenmäki Teos koostuu lukuisista kullatuista ja valkokullatuista teräslautasista, jotka muodostavat monitasoisen sädehtivän virran salin seinälle ja puhujanpönttöön. Yhtenä teoksen visuaalisena lähtökohtana on naisen saamenpuvussa käytettävä risku solki. Vanhan kansanperinteen mukaan, korussa roikkuvat kullatut laukkaset suojelevat käyttäjäänsä karkoittamalla pahaa välkkeellään ja helinällään. M inulle tärkeä esikuvallinen henkilö on ollut isänäiti Jovsset Biret. Teos on kunnianosoitus hänenlaisilleen vahvoille saamelaisille naisille. Teoksen osat ovat muodoltaan myös lautasia ja niistä roikkuvat pisarat lusikoita. Keraamisten lusikoiden muotokieli tulee perinteisestä saamelaisesta luulusikasta. Teosta tehdessäni olen pohtinut sukupolvien virtaa ajassa sekä yhteenkuuluvuutta jossa virta ruokkii jokaista meistä. Lautasten pinta heijastaa todellisuutta nurinpäin. Se on ideamaailma, joka heijastaa ihmisessä olevaa täydellisyyden haavetta ja toivoa paremmasta. Itselleni se tuo mieleen saamelaisen kansanperinteen maahiset jotka elävät maan alla samanlaista elämää kuin me ihmiset, mutta nurinpäin. Teoksen elementit toistavat täydellistä ympyrää, kirkas pisara on täydellinen hetki ajassa. M utta teoksen kokonaisuus on sattumanvaraisen soljuva ja siten ajan haasteeseen sopivan muodon löytävä. Teoksessa on myös yksityiskohtia joiden muotokieli tulee saamelaisesta perinteisestä vauvalle tehdystä lelusta, helistimestä. Teräsrenkaasta roikkuville poron koparaluille on kaiverrettu kasvot ja tehty tinalanka- ja helmikirjailut verkavaatteet. Teoksen kaikki osat on toteutettu käsityönä ja siinä näkyy osaavien käsityöammattilaisten kädenjälki. Se on kunnianosoitus käsityöperinteelle, mikä on yksi tärkeistä saamelaiskulttuurin ylläpitäjistä. Pohjoissaamen kielessä isoa jokea, äitiä ja maata kuvaavat sanat ovat lähellä toisiaan. Näiden sanojen takana olevia käsitteitä haluan saamelaisena kunnioittaa; sukupolvien yhteenkuuluvaa virtaa, saamelaisia vahvoja naisia ja rakasta saamenmaata. Lisätietoja: Outi Pieski, p.040 7225710 outi@outipieski.com Taidesihteeri Erika Hyyryläinen, p. 0400 847 026, erika.hyyrylainen@fng.fi </p>
</body></document>
