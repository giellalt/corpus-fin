<document xml:lang="fin" id="no_id"><header><title/><genre code="admin"/><author><unknown/></author><wordcount>1904</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.sametinget.no/content/download/2026/19257/version/1/file/Inarin+julkilausuma+YKn+alkuper%C3%A4iskansojen+konferenssista+-+Julistus+suomeksi+darkkistan.pdf</origFileName><parallel_text xml:lang="eng" location="final_draft_inari_declaration_120612_rev_2_3_.pdf"/><parallel_text xml:lang="sme" location="evttohuvvon_ana_r-julggaa_tus_a_lgoa_lbmogiid_ma_ilmmikonfera_nssa_birra_10.6.2012.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p><em type="italic">Luonnos 10.06.12 </em></p>
<p><em type="bold">Inarin julkilausuma YK:n alkuperäiskansojen konferenssista </em></p>
<p>Suomen, Norjan, Venäjän ja Ruotsin saamelaisten instituutioiden ja järjestöjen edustajat kokoontuneena Inarissa, Suomessa 27.–28. kesäkuuta 2012,</p>
<p><em type="italic">Toivottavat tervetulleeksi</em> Yhdistyneiden kansakuntien yleiskokouksen päätöksen järjestää vuonna 2014 yleiskokouksen  korkean  tason  täysistunto  nimellä  Alkuperäiskansojen  maailmankonferenssi,  jonka päämääränä  on  vaihtaa  kokemuksia  perspektiiveistä  ja  parhaista  käytänteistä  alkuperäiskansojen oikeuksien  toteutumiseksi,  sekä  pyrkimys  saavuttaa  Yhdistyneiden  kansakuntien  Alkuperäiskansojen oikeuksien julistuksen päämäärät; </p>
<p><em type="italic">Kannustavat  </em>Saamelaiskäräjiä,  Saamelaista  parlamentaarista  neuvostoa  ja  muita  Alkuperäiskansojen maailmankonferenssiin  tähtäävään  menettelyyn  osallistuvia  saamelaisia  järjestöjä  ja  instituutioita edistämään  ja  ajamaan  Maailmankonferenssille  toimenpiteisiin  suuntautuvaa  lopputulosta,  jonka päämääränä  olisi  toteuttaa  alkuperäiskansojen  oikeuksien  täysi  ja  tehokas  toteuttaminen,  sekä Yhdistyneiden kansakuntien Alkuperäiskansojen oikeuksien julistuksessa tunnustetut oikeudet; </p>
<p><em type="italic">Kannustavat  erityisesti  </em>siihen,  että  Saamelaiskäräjät,  Saamelainen  parlamentaarinen  neuvosto, Saamelaisneuvosto  ja  muut  Alkuperäiskansojen  maailmankonferenssiin  tähtäävään  prosessiin osallistuvat  saamelaiset  järjestöt  ja  instituutiot  edistäisivät  aktiivisesti  sitä,  että  Maailmankonferenssin päätösdokumentti:  </p>
<p><em type="italic">Vahvistaa</em>,  että  alkuperäiskansat  ovat  vapaita  ja  yhdenvertaisia  muiden  kansojen  kanssa,  ja alkuperäiskansojen  tulee  olla  oikeuksiaan,  myös  ihmisoikeuksiaan  käyttäessään  vapaita  kaikenlaisesta, erityisesti alkuperäiskansan taustaan tai identiteettiin perustuvasta syrjinnästä; </p>
<p><em type="italic">Vahvistaa lisäksi, </em>että alkuperäiskansat yksilöinä ja yhteisönä ovat oikeutettuja kaikkiin kansainvälisissä laeissa tunnustettujen ihmisoikeuksien täyteen ja tehokkaaseen toteuttamiseen ilman syrjintää, koskien myös  alkuperäiskansojen  naisia,  lapsia,  nuoria,  vanhuksia  ja  vammaisia,  pitäen  mielessä  sen,  että Yhdistyneiden  kansakuntien  Alkuperäiskansojen  oikeuksien  julistuksessa  tunnustetut  oikeudet  ja vapaudet on yhtäläisesti taattu alkuperäiskansojen mies- ja naispuolisille yksilöille;  </p>
<p><em type="italic">Tunnustaa</em>  pikaisen  tarpeen  ryhtyä  päättäväisiin  ja  konkreettisiin  toimenpiteisiin  alkuperäiskansojen oikeuksien  täyden  ja  tehokkaan  toteuttamisen  varmistamiseksi,  myös  Yhdistyneiden  kansakuntien Alkuperäiskansojen  oikeuksien  julistuksessa  tunnustetut  oikeudet,  tässä  erityisesti  keskittyen  maa-  ja luonnonvaraoikeuksiin,  turvata  pääsy  näille  alueille  ja  näihin  luonnonvaroihin  sekä  heidän itsemääräämisoikeutensa; </p>
<p><em type="italic">Tunnustaa  lisäksi</em>  tarpeen  ryhtyä  tehokkaisiin  toimenpiteisiin,  joilla  taataan  alkuperäiskansojen  oikeus niin  yhteisönä  kuin  yksilöinä  nauttia  täysimääräisesti  kaikista  kansainvälisessä  ihmisoikeuslaissa tunnustetuista  ihmisoikeuksista  ja  perusvapauksista,  myös  heidän  oikeudesta  kulttuuriin,  kieleen  ja koulutukseen; <em type="italic">Vahvistaa  lisäksi</em>,  että  Yhdistyneiden  kansakuntien  Alkuperäiskansojen  oikeuksien  julistuksessa tunnustetut  oikeudet  sisältävät  maailman  alkuperäiskansojen  säilymisen,  arvokkuuden  ja  hyvinvoinnin vähimmäisvaatimukset; </p>
<p><em type="italic">Palauttaa  mieliin</em>,  että  Yhdistyneiden  kansakuntien  Alkuperäiskansojen  oikeuksien  julistus  velvoittaa valtioita  neuvottelemaan  ja  toimimaan  yhteistyössä  kyseisten  alkuperäiskansojen  kanssa  ja  ryhtyä toimenpiteisiin, myös lainsäädäntöön liittyviin, saavuttaakseen Julistuksen päämäärät;  </p>
<p><em type="italic">Tunnustaa</em>,  että  Yhdistyneiden  kansakuntien  Alkuperäiskansojen  oikeuksien  julistuksen  päämäärien saavuttamiseksi  on  tarkoituksenmukaista  perustaa  vapaaehtoisuuteen  perustuva  kansainvälinen mekanismi,  jonka  tehtävänä  on  ottaa  vastaan  ja  tutkia  alkuperäiskansojen  lähettämät  viestit  heidän maa-alueisiin,  maihin  ja  luonnonvaroihin  koskevien  oikeuksiensa  loukkaamisesta,  ja/tai  heidän itsemääräämisoikeuttaan on rikottu; </p>
<p><em type="bold">1.  Alkuperäiskansojen itsemääräämisoikeus  </em></p>
<p><em type="italic">Huomioi</em>,  että  Pohjoismaat  tunnustivat  saamelaiset  kansaksi  jo  Lappekodisill-  sopimuksessa  vuonna 1751, ja että saamelaisilla on oikeus perinteisesti käyttämiinsä maa-alueisiin, myös oikeus ylittää rajoja;  </p>
<p><em type="italic">Vahvistaa,</em>  että  kaikki  valtiot  sitoutuvat  velvoitteisiinsa  edistää  yleistä,  kaikkien  ihmisoikeuksien  ja perustavaa laatua olevien vapauksien huomioimista ja kunnioittamista täysin yhtenevästi Yhdistyneiden kansakuntien  perustamisasiakirjan,  muiden  ihmisoikeuksiin  liittyvien  instrumenttien  ja  kansainvälisen lain kanssa;  </p>
<p><em type="italic">Korostaa,  </em>että  itsemääräämisoikeuden  kunnioitus  on  edellytys  kaikkien  muiden  ihmisoikeuksien  ja perusvapauksien toteutumiselle;  </p>
<p><em type="italic">Suosittelee</em>,  että  valtiot,  täyttääkseen  velvoitteensa  taata  alkuperäiskansojen  itsemääräämisoikeuden toteutumisen,  pikaisesti  perustavat  kansallisia,  valtion  ja  alkuperäiskansojen  edustajista  koostuvia komiteoita,  joiden  tehtävänä  on  saada  aikaan  konkreettisia  sopimuksia  alkuperäiskansojen itsemääräämisoikeuden  sisällöstä  ja  laajuudesta,  kuten  myös  siitä,  miten  tämä  oikeus  voitaisiin tehokkaasti toteuttaa;  </p>
<p><em type="bold">2.  Alkuperäiskansojen oikeudet maa-alueisiin, maihin, vesistöihin ja luonnonvaroihin </em></p>
<p><em type="italic">Tunnustaa, </em>että alkuperäiskansojen oikeus valvoa maa-alueitaan, maitaan, vesistöjään, rannikkovesiään ja  muita  luonnonvarojaan  koskevia  kehityshankkeita  antaa  heille  mahdollisuuden  vapaasti  tavoitella taloudellista,  sosiaalista  ja  kulttuurinsa  ilmaisuun  liittyvää  kehitystään  yhtäpitävästi  omien pyrkimystensä ja tarpeidensa kanssa;  <em type="italic">Suosittelee, </em>että valtiot täyttääkseen velvoitteensa tunnustavat ja suojelevat laeilla nämä maat, alueet, rannikkovedet  ja  muut  luonnonvarat,  mukaan  luettuina  geneettiset  luonnonvarat,  jotka  ovat perinteisesti  olleet  alkuperäiskansojen  omistuksessa,  asuttamia  tai  muuten  hallussa  pitämiään  tai käyttämiään.  Valtiot  perustavat  kansallisia  oikeudellisia  instituutioita,  joiden  tehtäväksi  annetaan identifioida  ne  maat,  vesistöt,  rannikkovedet  ja  luonnonvarat,  sekä  geneettiset  luonnonvarat,  joihin kyseisillä  alkuperäiskansoilla on vakiintunut omistusoikeus ja nautintaoikeus, ja rajata sellaiset maat  ja luonnonvarat; </p>
<p><em type="italic">Suosittelee  lisäksi,</em>  että  valtiot  yhteistyössä  kyseisten  alkuperäiskansojen  kanssa  perustavat  valtion  ja alkuperäiskansojen  edustajista  koostuvia  kansallisia  komiteoita  tai  muita  mekanismeja.  Näiden tehtävänä  on  päästä  sopimuksiin  näiden  alkuperäiskansojen  maa-alue-,  maa-,  vesistö-  ja rannikkovesioikeuksien  ja  muiden  luonnonvarojen,  sekä  geneettisten  luonnonvarojen,  sisällöstä  ja laajuudesta  niissä  tapauksissa,  joissa  alkuperäiskansojen  maanomistusoikeus  ei  ole  täysin  määritelty. Sellaisia ovat mm. hyvitysoikeuden laajuus ja alkuperäiskansojen maanomistusoikeuden ja kilpailevien, myös teollisen toiminnan välisistä suhteista; </p>
<p><em type="bold">3.  Lisäpöytäkirja Yhdistyneiden kansakuntien Alkuperäiskansojen oikeuksien julistukseen </em></p>
<p><em type="italic">Katsoo </em>alkuperäiskansojen itsemääräämisoikeuden ja heidän maa-alue-, maa- ja luonnonvaraoikeuksiensa  loukkaamisen  olevan  yhtenä  kaikkein  perustavinta  laatua  olevista  tavoista loukata heidän ihmisoikeuksiaan;  </p>
<p><em type="italic">Tunnustaa  </em>pikaisen  tarpeen  ryhtyä  tehokkaisiin  kansainvälisiin  toimenpiteisiin,  joilla  monitorointiin yhdistettynä  taataan  alkuperäiskansojen  itsemääräämisoikeus  ja  heidän  oikeutensa  maa-alueisiin, maihin  ja  luonnonvaroihin,  rajoittamatta  niitä  oikeuksia,  joita  kansoilla  on  siirtomaavallan,  tai  jonkin toisen  ulkopuolisen  ylivallan,  tai  ulkomaisen  miehityksen  aikana  kansainvälisten  oikeuskäytäntöjen mukaisesti ollut; </p>
<p><em type="italic">Suosittelee,  </em>että  Yhdistyneiden  kansakuntien  Alkuperäiskansojen  pysyvä  foorumi  esittelee  14:sta istunnossaan luonnoksen Lisäpöytäkirjaksi Yhdistyneiden kansakuntien Ihmisoikeusjulistukseen, ja siinä ehdottaa kansainvälisen mekanismin perustamisen ja sen rakenteen ja toimivallan määrittelemisen, jolle annetaan  tehtäväksi  valvoa  niiden  oikeuksien  toteutumista,  joita  alkuperäiskansoilla  on  maihin, vesistöihin,  rannikkovesiin  ja  muihin  luonnonvaroihin,  samalla  valvoa  alkuperäiskansojen itsemääräämisoikeuden  toteutumista,  perustaen  toimintansa  joko  valtioiden  tai  alkuperäiskansojen antamille viesteille; </p>
<p><em type="italic">Suosittelee  lisäksi</em>,  että  noudattaen  Yhdistyneiden  kansakuntien  Alkuperäiskansojen  pysyvän  foorumin 14:sta  istunnossaan  antamaa  luonnosesitystä  Lisäpöytäkirjaksi  Yhdistyneiden  kansakuntien Alkuperäiskansojen  oikeuksien  julistukseen,  Yhdistyneiden  kansakuntien  Yleiskokous  perustaa osallistavan  menettelyn.  Tämä  mahdollistaa  sen,  että  Yhdistyneiden  kansakuntien  Yleiskokous  voi mahdollisimman  pian  hyväksyä  päätöslauselman  Lisäpöytäkirjasta  Yhdistyneiden  kansakuntien Alkuperäiskansojen  oikeuksien  julistukseen,  perustaen  sen  edellä  mainittuun,  Yhdistyneiden kansakuntien Alkuperäiskansojen pysyvän foorumin tekemään ehdotukseen; </p>
<p><em type="bold">4.  Lisää toimenpiteitä alkuperäiskansojen oikeuksien toteuttamiseksi </em></p>
<p><em type="italic">Tunnustaa, </em>että valtioilla on velvoite ryhtyä konkreettisiin, käytännön toimenpiteisiin tähtääviin toimiin tunnustaakseen,  toteuttaakseen,  konkretisoidakseen  ja  saattaakseen  voimaan  alkuperäiskansojen oikeudet;  </p>
<p><em type="italic">Suosittelee, </em>että valtiot ryhtyvät tehokkaisiin toimiin taatakseen kaikkien alkuperäiskansoihin kuuluvien yksilöiden  oikeuksien  täyden  toteutumisen,  mukaan  lukien  erityiset  toimenpiteet  alkuperäisväestön vanhusten, naisten, lasten, nuorten ja vammaisten oikeuksien toteutumiseksi;  </p>
<p><em type="italic">Tunnustaa, </em>että väkivalta alkuperäiskansojen naisia ja tyttöjä kohtaan on monitahoinen ongelma, joka ei liity  pelkästään  ihmisoikeuksiin,  sukupuolten  väliseen  rakenteelliseen  epätasa-arvoon  eikä  syrjintään, vaan  että  se  sisältää  myös  kyseisten  alkuperäiskansojen  kollektiivisten  oikeuksien  puutteellisen tunnustamisen,  ja  että  alkuperäiskansojen  taloudellinen,  sosiaalinen  ja  poliittinen  marginalisointi, köyhyys ja heihin kohdistuva syrjintä voimistavat niitä olosuhteita, jotka synnyttävät alkuperäiskansojen naisiin ja tyttöihin kohdistuvaa väkivaltaa; </p>
<p><em type="italic">Suosittelee,  </em>että  valtiot  antavat  vuotuiset  raportit  siitä,  mihin  toimenpiteisiin  ne  ovat  ryhtyneet toteuttaakseen  tehokkaasti  ne  oikeudet,  jotka  ovat  Yhdistyneiden  kansakuntien  Alkuperäiskansojen oikeuksien  julistuksen  suojeluksessa,  ja  esittelevät  ne  Yhdistyneiden  kansakuntien  Alkuperäiskansojen oikeuksien  erityisraportoijalle  ja  muille  asiaan  kuuluville  Yhdistyneiden  kansakuntien  instituutioille  ja prosesseille;  </p>
<p><em type="italic">Suosittelee lisäksi</em>, että ne alkuperäiskansoja sisältävät valtiot, jotka eivät ole sitä vielä tehneet, jättävät Yhdistyneiden  kansakuntien  Alkuperäiskansojen  oikeuksien  erityisraportoijalle  kutsun  vierailla kyseisessä maassa itse haluamanaan ajankohtana, ja tässä yhteydessä epäpolitisoida vierailun prosessi siirtämällä fokus maaoikeuskysymyksestä sisältökysymyksiin; </p>
<p><em type="italic">Suosittelee  lisäksi,  </em>että  ne  valtiot,  joihin  Yhdistyneiden  kansakuntien  Alkuperäiskansojen  oikeuksien erityisraportoija tekee virallisen vierailun raportoivat vuosittain, mihin toimenpiteisiin ne ovat ryhtyneet toteuttaakseen erityisraportoijan antamat suositukset; </p>
<p><em type="italic">Suosittelee  lisäksi,  </em>että  valtiot  raportoidessaan  Yhdistyneiden  kansakuntien  Ihmisoikeusneuvoston määrä-aikaiselle  arviointimekanismille  kertovat,  millaisiin  toimenpiteisiin  ne  ovat  ryhtyneet toteuttaakseen tehokkaasti Yhdistyneiden kansakuntien Alkuperäiskansojen oikeuksien asiantuntijamekanismin antamat asiantuntijaneuvot;  </p>
<p><em type="italic">Kannustaa</em>  valtioita,  jotka  eivät  vielä  ole  hyväksyneet  Yhdistyneiden  kansakuntien  Alkuperäiskansojen oikeuksien  julistusta  liittymään  niiden  valtioiden  ja  alkuperäiskansojen  riveihin,  jotka  ovat  sitoutuneet Julistuksen suojelemiin periaatteisiin ja oikeuksiin;  </p>
<p><em type="italic">Kannustaa  lisäksi</em>  niitä  valtioita,  jotka  eivät  vielä  ole  ratifioineet  tai  hyväksyneet  ILO-  konventiota  nro. 169, koskien alkuperäiskansoja ja heimokansoja itsenäisissä valtioissa (1989) tekemään niin;  </p>
<p><em type="italic">Tunnustaa,  </em>että  alkuperäiskansojen  oikeuksien,  mukaan  luettuna  Yhdistyneiden  kansakuntien Alkuperäiskansojen oikeuksien julistuksessa tunnustettujen oikeuksien, täysi ja tehokas toteutus joissain tapauksissa  edellyttää  perustuslakiuudistuksia  tai  lisäyksiä  perustuslakiin,  uutta  lainsäädäntöä  tai lisäyksiä voimassa oleviin lakeihin; </p>
<p><em type="italic">Suosittelee,  </em>että  valtiot  pikaisena  toimenpiteenä  ja  neuvotellen  ja  yhteistyössä  alkuperäiskansojen kanssa aloittavat voimassa olevan kansallisen lainsäädännön kattavan arvioinnin, päämääränään taata, että  kansallinen  lainsäädäntö  on  täysin  yhtenevä  olemassa  olevien,  alkuperäiskansojen  oikeuksia koskevien kansainvälisten standardien kanssa;  </p>
<p><em type="bold">5.  Koulutus ja kieli </em></p>
<p><em type="italic">Tunnustaa, </em>että koulutus on yksi tavoista taata alkuperäiskansojen yksilöllinen ja kollektiivinen kehitys, ja että se lisäksi on edellytys alkuperäiskansojen mahdollisuuteen toteuttaa itsemääräämisoikeuttaan, tähän sisältyy oikeus tavoitella omaa taloudellista, sosiaalista ja kulttuurista kehitystään;  </p>
<p><em type="italic">Suosittelee, </em>että valtiot tarjoavat alkuperäiskansoille mahdollisuuksia kehittää alkuperäiskansoja varten korkeatasoisia  ja  kulttuurisesti  asianmukaisia  koulutusohjelmia  ja  palveluita,  joihin  sisällytetään alkuperäiskansojen  erityistarpeet,  historiat,  identiteetit,  arvot,  uskot,  kulttuurit,  kielet  ja  tiedot,  ja varmistaa sellaisten ohjelmien ja palveluiden riittävä rahoitus;  </p>
<p><em type="italic">Suosittelee  lisäksi,  </em>että  valtiot  ryhtyvät  tehokkaisiin  toimenpiteisiin,  joihin  sisältyy  kansallisten  ja kansainvälisten  yhteistyö-  ja  koordinointimekanismien  luominen,  joilla  pyritään  täysin  ja  tehokkaasti toteuttamaan  alkuperäiskansojen  oikeus  koulutukseen,  sekä  heidän  kielelliset  oikeutensa.  Valtiot ryhtyvät  toimenpiteisiin,  joiden  tarkoitus  on  torjua  ennakkoluuloja  ja  poistaa  syrjintää  sekä  edistää suvaitsevaisuutta,  yhteisymmärrystä  ja  hyviä  suhteita  alkuperäiskansojen  ja  kaikkien  muiden yhteiskuntaryhmien välillä; </p>
<p><em type="italic">Suosittelee,  </em>että  valtiot  tarjoavat  alkuperäiskansoille  mahdollisuuden  omaksua  ohjelmia  ja  pitkän tähtäyksen  strategioita  ylläpitääkseen  ja  kehittääkseen  omia  akateemisia  instituutioitaan  ja tutkimusohjelmiaan,  ja  kehittää  eettiset  ohjeet  tutkimustyölle  niissä  asioissa,  joilla  on  suora  vaikutus alkuperäiskansoihin; </p>
<p><em type="bold">6.  Kaivannaisteollisuus </em></p>
<p><em type="italic">Tunnustaa,  </em>että  Arktiset  alueet  ovat  jatkuvasti  lisääntyvien  teollisten  aktiviteettien  kohteena,  ja  että arktisten alkuperäiskansojen yhteisöt ja perinteiset elinkeinot kokevat nopeasti kasvavaa painetta muun muassa  öljy-  ja  kaasu-,  kaivos-,  metsä-  ja  tuulivoimateollisuuden  sekä  niihin  liittyvien  infrastruktuurin kehityshankkeiden taholta;  </p>
<p><em type="italic">Korostaa, </em>että olemassa olevat yritysten yhteiskuntavastuun järjestelmät, kuten OECD:n suuntaviivat ja Global  Impact,  eivät  kykene  takaamaan  sitä,  että  arktisilla  alueilla  operoivat  yksityiset  toimijat käyttäytyisivät tavalla, jossa kunnioitettaisiin arktisten alueiden alkuperäiskansojen oikeuksia;  </p>
<p><em type="italic">Suosittelee,  </em>että  Arktinen  neuvosto  Ministerikokouksessaan  vuonna  2015  omaksuu  kattavan  ja  pitkän tähtäyksen  strategian  arktisten  alueiden  luonnonvarojen  hyödyntämiseksi,  ja  pysäyttää  nykyiset valvomattomat, hallinnoimattomat ja kestämättömät teolliset toimet; </p>
<p><em type="italic">Suosittelee  lisäksi,  </em>että  Arktinen  neuvosto  Ministerikokouksessaan  vuonna  2015  omaksuu  eettiset käytännesäännöt, joilla arktisilla alueilla toimivat yritykset velvoitetaan olemaan ryhtymättä ympäristöä vahingoittaviin  toimiin  tai  käytäntöihin,  sekä  kunnioittamaan  ihmisoikeuksia,  erityisesti  arktisten alueiden alkuperäiskansojen ihmisoikeuksia; </p>
<p><em type="italic">Tunnustaa lisäksi</em>, että useimmat arktisen alueen alkuperäiskansayhteisöt ovat haavoittuvassa asemassa yksityisten  toimijoiden  suhteen,  koska  heiltä  puuttuu  voimavaroja  ja  kapasiteettia  edustaa  itseään riittävästi suhteessa teollisuuteen; </p>
<p><em type="italic">Kehottaa</em>  valtioita  takaamaan  arktisten  alueiden  alkuperäiskansayhteisöjen  riittävän  edustuksen suhteessa  teollisuuteen,  säätämällä  pakolliseksi  arktisilla  alueilla  teolliseen  toimintaan  ryhtyvien yksityisten toimijoiden velvoite jakaa voitot niiden alkuperäisväestön yhteisöjen kanssa, joihin toiminta vaikuttaa, ja myös muulla tavoin edistää kapasiteetin kehittämistä; <em type="italic"> </em></p>
<p><em type="bold">7. Perinnetieto ja perinteiset kulttuuri-ilmaisut  </em></p>
<p><em type="italic">Myöntää</em>,  että  tavanomaiset  henkisen  pääoman  omistusoikeusjärjestelmät  on  laadittu  länsimaiden kulttuurien  mukaisille  yksilöllisen  luovuuden  käsitteen  mukaan,  eivätkä  siten  kykene  suojelemaan alkuperäiskansojen kollektiivista luovuutta ollen siten syrjiviä;  </p>
<p><em type="italic">Korostaa, </em>että nykyinen tapa tulkita syrjinnästä vapaa oikeus velvoittaa valtiot tunnustamaan, että myös kollektiivinen luovuus on niiden omaisuutta, jotka ovat tiedon ja kulttuurin ilmaisumuodot tuottaneet;  </p>
<p><em type="italic">Kehottaa</em> valtioita saattamaan voimaan Nagoyan pöytäkirja, joka koskee Biologisen monimuotoisuuden yleissopimukseen pääsyä geneettisiin luonnonvaroihin sekä geenivarojen hyötyjen oikeudenmukaista ja tasapuolista  jakoa  siten,  että  alkuperäiskansojen  oikeudet  omaan  perinnetietoonsa  tunnustetaan  ja toteutetaan;  </p>
<p><em type="italic">Kehottaa</em>  <em type="italic">lisäksi  </em>valtioita  osallistumaan Maailman  henkisen  omaisuuden  järjestön  alaisen,  hallitusten </p>
<p>väliseen  Henkisen  omaisuuden,  geneettisten  luonnonvarojen,  perinnetiedon  ja  kansanperinteen komitean  työhön,  sekä  luomaan  instrumentti/instrumentteja  joilla  tunnustetaan  ja  toteutetaan alkuperäiskansojen oikeudet perinnetietoonsa ja perinteisiin kulttuurinsa ilmaisumuotoihin;</p>
<p><em type="bold">8. Alkuperäiskansojen rajanylitysoikeudet</em> </p>
<p><em type="italic">Vahvistaa,</em>  että  erityisesti  niillä  alkuperäisväestöillä,  jotka  ovat  joutuneet  kansainvälisten  rajojen jakamiksi, on oikeus ylläpitää ja kehittää  yhteyksiä, suhteita ja yhteistyötä sekä omien jäsentensä että muiden ihmisten välillä yli kansainvälisten rajojen;  </p>
<p><em type="italic">Suosittelee,  </em>että  valtiot  neuvotellen  ja  yhteistyössä  kyseisten  alkuperäiskansojen  kanssa  ja  pikaisena toimena  ryhtyvät  tehokkaisiin  toimenpiteisiin  taatakseen  ja  varmistaakseen  alkuperäiskansojen valtioiden  rajat  ylittävien  oikeuksien,  myös  heidän  kansalaisoikeuksien  ja  poliittisten,  taloudellisten, sosiaalisten  ja  kulttuuristen  oikeuksien  toteutumisen  luomalla  juridisesti  sitovia  valtiosopimuksia kyseessä  olevien  valtioiden  välille,  sekä  luomalla  juridisia  mekanismeja,  joiden  avulla  näiden valtiosopimusten kansallista toteuttamista monitoroidaan;  </p>
<p><em type="bold">9. Terveys</em> </p>
<p><em type="italic">Korostaa  sitä,</em>  että  alkuperäiskansoihin  kuuluvilla  yksilöillä  on  yhtäläinen  oikeus  korkeimpaan mahdolliseen ruumiillisen ja henkisen terveyden tasoon kuin muillakin yksilöillä;  </p>
<p><em type="italic">Suosittelee,  </em>että  valtiot  sisällyttävät  kansalliseen  terveydenhoitopolitiikkaansa  ja  ohjelmiinsa  erilliset tiedot  alkuperäiskansojen  terveydentilasta  ja  kiinnittävät  siihen  erityistä  tarkkaavaisuutta,  mukaan luettuna  vastaavuussuhde  alkuperäisväestön  sosioekonomisen  tilanteen  ja  ruumiillisen  ja  henkisen terveydentilan välillä; </p>
<p><em type="italic">Suosittelee  lisäksi,  </em>että  valtiot  sopeuttavat  alkuperäisväestön  yksilöille  suunnatut  terveyspalvelunsa heidän terveystilanteensa mukaisiksi, sisältäen niihin ohjelmia, joiden tarkoituksena on ennaltaehkäistä psykososiaalisia  terveysongelmia,  sekä  kulttuurisensitiivisiä  terveyskoulutusohjelmia  ja  ei-tarttuvien sairauksien yleisiä riskitekijöitä koskevan tietoisuuden kohottamiseen tähdättyjä ohjelmia;  </p>
<p><em type="bold">10. Yhdistyneiden kansakuntien järjestelmä </em></p>
<p><em type="italic">Suosittelee,  </em>että  Yhdistyneiden  kansakuntien  Yleiskokous  organisoi  kattavan  korkean  tason arviointitilaisuuden  siitä  edistyksestä,  mikä  on  saavutettu  Alkuperäiskansojen  maailmankonferenssissa hyväksyttyjen  suositusten  toteutuksilla,  päämääränä  on  edelleen  vahvistaa  alkuperäiskansojen oikeuksien  toteutuminen.  Arviointitilaisuus  tulisi  pitää  Yleiskokouksen  74.  istunnon<em type="italic">  </em>aikana<em type="italic">  </em>[Syyskuu 2019 – Syyskuu 2020];   </p>
<p><em type="italic">Suosittelee  lisäksi,  </em>että  Yhdistyneiden  kansakuntien  yleiskokous  nimittää  Alkuperäiskansojen  asioiden alipääsihteerin,  tarkoituksenaan  vahvistaa  Yhdistyneiden  kansakuntien  kapasiteettia  ja  pyrkimyksiä alkuperäiskansojen  oikeuksien  täydeksi  toteuttamiseksi,  ja  varmistaakseen  sen,  että  nämä  oikeudet otetaan Yhdistyneiden kansakuntien kaikissa toimissa huomioon;  <em type="italic">Suosittelee  lisäksi,  </em>että  kaikki  Yhdistyneiden  kansakuntien  virastot  ja  ohjelmat,  joiden  toiminnoilla  on vaikutusta  alkuperäiskansoihin  nimittävät  virkailijan,  tai  perustavat  virkailijaryhmän,  jonka  erityinen velvollisuus on varmistaa, että kaikki sellaiset toiminnot sopeutetaan juuri alkuperäiskansojen tilanteen mukaisiksi. </p>
</body></document>