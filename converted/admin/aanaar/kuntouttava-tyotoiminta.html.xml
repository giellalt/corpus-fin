<document xml:lang="fin" id="no_id"><header><title/><genre code="admin"/><author><unknown/></author><wordcount>495</wordcount><conversion_status type="standard"/><availability><license type="standard"/></availability><multilingual/><origFileName>http://www.inari.fi/fi/palvelut/sosiaali-ja-terveyspalvelut/sosiaalityo/kuntouttava-tyotoiminta.html</origFileName><parallel_text xml:lang="sme" location="veajuiduhtti-bargodoaibma.html"/><parallel_text xml:lang="smn" location="vajoidittee-pargotoima.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Kuntouttava työtoiminta - INARI.FI</p>
<list><p type="listitem" xml:lang="tur"><list><p type="listitem" xml:lang="tur"><list/></p>
<p type="listitem" xml:lang="tur"><list/></p>
<p type="listitem" xml:lang="tur"><list/></p>
<p type="listitem" xml:lang="tur"><list/></p>
<p type="listitem" xml:lang="tur"><list/></p>
<p type="listitem" xml:lang="tur"><list/></p>
<p type="listitem" xml:lang="tur"><list/></p>
</list></p>
<p type="listitem" xml:lang="tur"><list><p type="listitem" xml:lang="tur"><list/></p>
<p type="listitem" xml:lang="tur"><list/></p>
<p type="listitem" xml:lang="tur"><list/></p>
<p type="listitem" xml:lang="tur"><list/></p>
<p type="listitem" xml:lang="tur"><list><p type="listitem" xml:lang="tur"><list/></p>
<p type="listitem" xml:lang="tur"><list/></p>
</list></p>
</list></p>
<p type="listitem" xml:lang="tur"><list><p type="listitem" xml:lang="tur"><list/></p>
<p type="listitem" xml:lang="tur"><list/></p>
<p type="listitem" xml:lang="tur"><list><p type="listitem" xml:lang="tur"><list/></p>
<p type="listitem" xml:lang="tur"><list/></p>
</list></p>
<p type="listitem" xml:lang="tur"><list/></p>
</list></p>
<p type="listitem" xml:lang="tur"><list/></p>
<p type="listitem" xml:lang="tur"><list><p type="listitem" xml:lang="tur"><list/></p>
<p type="listitem" xml:lang="tur"><list><p type="listitem" xml:lang="tur"><list><p type="listitem" xml:lang="tur"><list/></p>
</list></p>
</list></p>
<p type="listitem" xml:lang="tur"><list><p type="listitem" xml:lang="tur"><list/></p>
</list></p>
<p type="listitem" xml:lang="tur"><list/></p>
</list></p>
<p type="listitem" xml:lang="tur"><list/></p>
</list><p type="title">Kuntouttava työtoiminta</p>
<p>Kenelle Kunta järjestää Työtoiminnasta laaditaan sopimus Työtoiminnasta saa taloudellista etua Työtoiminnan tehtävät ja sisältö sovitaan yksilöllisesti Työtoiminnasta saa palautetta ja työtodistuksen</p>
<p type="title">Kenelle</p>
<p>Kuntouttava työtoiminta on tarkoitettu pitkään työttömänä olleelle henkilölle, joka saa työt-tömyyden perusteella toimeentulotukea ja/tai työmarkkinatukea.</p>
<p>Kuntouttavasta työtoiminnasta sovitaan aina aktivointisuunnitelmassa. Aktivointisuunnitelma laaditaan yhdessä asiakkaan, sosiaalityöntekijän ja työvoimaneuvojan kanssa. Suunnitelmassa nimetään tavoitteet ja keinot, joiden avulla parhaiten edistetään asiakkaan työllistymistä, parannetaan hänen työ- ja toimintakykyään sekä yleistä elämänhallintaansa.</p>
<p type="title">Kunta järjestää</p>
<p>Kuntouttavan työtoiminnan järjestämisestä vastaa aina kunta. Sitä voidaan toteuttaa</p>
<list><p type="listitem">kunnan tai kuntayhtymän eri toimipisteissä</p>
<p type="listitem">erilaisissa rekisteröidyissä yhdistyksissä</p>
<p type="listitem">seurakunnissa</p>
<p type="listitem">valtion virastoissa ja</p>
<p type="listitem">säätiöissä</p>
</list><p type="title">Työtoiminnasta laaditaan sopimus</p>
<p>Kuntouttavasta työtoiminnasta laaditaan aina sopimus työnantajan, kunnan ja asiakkaan välillä. Sopimuksessa määritellään työtoimintapaikka, työtoiminnan kesto ja sopijaosapuolten tavoitteet toiminnalle.</p>
<p>Kuntouttava työtoiminta alkaa 3 kk aloitusjaksolla. Suunnitelmaa tarkennetaan ja sopimus-ta jatketaan asiakkaan tarpeiden ja toiveiden mukaan. Työtoimintaan voi osallistua yhtä-jaksoisesti enintään 11 kk ja jaksoja voi olla useita.</p>
<p>Työajat, työtoiminnan tavoitteet sekä toiminnan sisältö määritellään asiakkaan kokonaistilanne huomioiden. Työtoimintaan sisältyy ryhmässä toimimista ja tarvittaessa sosiaali- ja terveyspalveluja sekä talous- ja velkaneuvontaa.</p>
<list><p type="listitem">Kuntouttava työtoiminta kestää 3 - 24 kuukautta.</p>
<p type="listitem">Työpäiviä on sopimuksen mukaan 1 - 5 päivää viikossa.</p>
<p type="listitem">Työpäivän pituus on sopimuksen mukaan 4 - 8 tuntia päivässä.</p>
</list><p type="title">Työtoiminnasta saa taloudellista etua</p>
<p>Asiakas saa työtoiminnan ajalta täyden työmarkkinatuen 25,74 €/ päivä ja lisäksi verottoman 9 € korvauksen osallistumispäiviltä, mikä maksetaan joko toimintarahana tai ylläpitokorvauksena. Lisäksi hän voi saada lapsikorotusta alle 18-vuotiaista lapsista.</p>
<p>Joissakin tapauksissa päiväraha korvautuu kunnan maksamana toimeentulotukena , mikä määrittyy toimeentulotukinormien mukaisesti.</p>
<p>Asiakkaalle aiheutuvat todelliset matkakustannukset kodin ja työpisteen välillä korvataan tarvittaessa edullisimman vaihtoehdon mukaan.</p>
<p type="title">Työtoiminnan tehtävät ja sisältö sovitaan yksilöllisesti</p>
<p>Kuntouttavan työtoiminnan tehtävät sovitaan asiakkaan taitojen, toiveiden, mahdollisuuk-sien ja tavoitteiden mukaisesti. Sopimiseen osallistuvat asiakkaan lisäksi kuntouttavan työtoiminnan ohjaaja ja työnantajan edustaja. Kuntouttavasta työtoiminnasta laaditaan kirjallinen sopimus.</p>
<p>Työtoiminnan tavoitteena on asiakkaan kokonaistilanteen parantaminen yksilöllisesti ja vähitellen.</p>
<p>Yksilöityjä tavoitteita voivat olla:</p>
<list><p type="listitem">fyysisen työkunnon parantaminen</p>
<p type="listitem">sosiaalisten taitojen kehittäminen</p>
<p type="listitem">työtietojen ja -taitojen päivittäminen</p>
<p type="listitem">päivittäiseen työrytmiin totuttautuminen</p>
<p type="listitem">työnhakutaitojen kehittäminen</p>
</list><p>Työtoimintaan sisältyy henkilökohtainen ohjaus ja tuki sekä yleinen palveluohjaus.</p>
<p>Työtehtävät ovat usein avustavia tehtäviä palkatun työntekijän ohjauksessa. Tehtävät voivat liittyä esim. seuraaviin toimialoihin tai tehtäviin:</p>
<list><p type="listitem">vaatehuolto</p>
<p type="listitem">siivoustyö</p>
<p type="listitem">ympäristönhoitotyö</p>
<p type="listitem" xml:lang="fkv">kiinteistöhuolto</p>
<p type="listitem" xml:lang="olo">kirjastotoimi</p>
<p type="listitem">sosiaalialan avustavat työt ja</p>
<p type="listitem">toimisto- ja arkistointitehtävät</p>
</list><p>Uusia paikkoja etsitään koko ajan ja asiakkaiden esittämiä toiveita pyritään ottamaan huomioon. Kuntouttavaan työtoimintaan sovelletaan työturvallisuuslakia ja kunta järjestää työtoiminnan ajaksi tapaturmavakuutuksen. Kuntouttava työtoiminta ei ole työ- tai virkasuhde, joten sen ajalta ei kerry työsuhteen kaltaisia etuja kuten eläkettä tai vuosilomapäiviä. Se ei myöskään kartuta työttömyysturvan edellyttämää työssäoloehtoa.</p>
<p type="title">Työtoiminnasta saa palautetta ja todistuksen tarvittaessa</p>
<p>Osapuolten tavoitteet työtoiminnalle on määritelty yhteisessä sopimuksessa työtoimintaa aloitettaessa. Työtoiminnasta saa palautetta väli- ja loppuarvioinneissa, joihin osallistuvat asiakas, työnantajan edustaja, työvoimaneuvoja sekä kuntouttavan työtoiminnan ohjaaja.</p>
<list><p type="listitem">sopimuksen laatiminen</p>
<p type="listitem">väliarviointi- ja loppuarviointi</p>
<p type="listitem">työtodistus</p>
<p type="listitem">jatkosuunnitelma</p>
</list><p>Yhteisissä arviointipalavereissa työstetään vähitellen asiakkaan jatkopolkua työelämään, koulutukseen tai muuhun mielekkääseen vaihtoehtoon. Kuntouttavasta työtoiminnasta asiakas saa kirjallisen työtodistuksen ja kirjallisen palautteen työ- ja toimintakunnostaan sekä jatkosuunnitelman oman työllistymistilanteensa parantamiseksi.</p>
<p>Jatkosuunnitelmat ovat osa työvoimahallinnon tarjoamia palveluja kuten; työelämävalmennusta, työkokeilua, työvoimakoulutusta, palkkatukityötä tai ansiotyötä avoimilta työmarkkinoilta.</p>
<p type="title">Linkkejä</p>
<p>Työvoimatoimisto Kela</p>
<p>Sivun alkuun</p>
<p>Tulosta sivu</p>
<p xml:lang="fkv">Jaa tämä sivu :</p>
</body></document>
