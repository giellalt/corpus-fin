<document xml:lang="fin" id="no_id">
  <header>
    <title>Suoma sámedikki ságadoalli: Kohti Helsinkiä</title>
    <genre code="facta"/>
    <author>
      <person firstname="Klemetti" lastname="Näkkäläjärvi" sex="m" born="19601018" nationality="fin"/>
    </author>
    <year>2008</year>
    <wordcount>291</wordcount>
    <conversion_status type="standard"/>
    <availability>
      <free/>
    </availability>
    <submitter name="Børre Gaup" email="borre.gaup@samediggi.no"/>
    <multilingual/>
    <parallel_text xml:lang="sme" location="luksa-guvlui.html"/>
    <metadata>
      <complete/>
    </metadata>
    <version>XSLtemplate  1.22 ; file-specific xsl  $Revision: 1.1 $; common.xsl  $Revision: 154948 $; </version>
  </header>
  <body>
    <p type="title">tiistaina 30. syyskuuta 2008</p>
    <p type="title">Kohti Helsinkiä</p>
    <p>Viime viikon maanantaina osallistuin Inarissa pidettyyn Arktiseen seminaariin. Pidin seminaarin avauspuheen, joka on löydettävissä suomeksi ja pohjoissaameksi saamelaiskäräjien kotisivuilta http://www.samediggi.fi/index.php?option=com_docman&amp;Itemid=185. Seminaarin yhteydessä tapasin Eurooppa-ministeri Astrid Thorsin, jonka kanssa keskustelin saamelaisten kielellisistä ja kulttuurisista oikeuksista ja ajankohtaisista lainsäädäntöhankkeista. Seminaarin jälkeen oli saamelaiskäräjien ja saamelaisten kotiseutualueen paliskuntien yhteiskokous, josta kerroinkin edellisessä blogissani tarkemmin.</p>
    <p>Keskiviikkona osallistuin Lappi-työryhmän viimeiseen varsinaiseen työkokoukseen, jossa käytiin viimeisiä kädenvääntöjä ennen raportin julkistamista. Tällä viikolla suuntaan keskiviikkona kohti Helsinkiä kokouksia varten. Torstaina olen eduskunnassa maa- ja metsätalousvaliokunnan kuultavana hallituksen esityksestä riistavahinkolaiksi ja laiksi metsästyslain § 87 muuttamisesta. Saamelaiskäräjät on antanut riistavahinkolaista lausunnon kesäkuussa. Lausunto, kuten muutkin saamelaiskäräjien lausunnot on löydettävissä saamelaiskäräjien kotisivuilta lausunnot-osiosta. Ohessa linkki blogiini, jossa käsittelen asiaa: http://klemetti.blogspot.com/2008_06_08_archive.html. Saamelaiskäräjien kanta riistavahinkolakiin on edelleen samanlainen, pidämme lain vaikutuksia poronhoitoon negatiivisia ja edellytämme asian uudelleen valmistelua ja perustuslakivaliokunnan tutkivan lain vaikutukset kansalaisten yhdenvertaisuuteen, elinkeinonharjoittamisen vapauteen ja ennen kaikkea saamelaisten asemaan alkuperäiskansana ja sitä mikä on poronhoito osana saamelaiskulttuuria. Torstaina tapaan pikaisesti kansallisarkiston johtoa, ja tarkoituksena on keskustella suunnitellusta saamelaisarkistohankkeesta osana kulttuurikeskushanketta Inarissa.</p>
    <p>Perjantaina Lappi-työryhmä luovuttaa loppuraporttinsa elinkeinoministeri Mauri Pekkariselle. Olen joutunut jättämään raporttiin eriävän mielipiteen yhdessä kansanedustaja Erkki Pulliaisen kanssa. Kerron tarkemmin eriävän mielipiteen sisällöstä raportin julkistamisen jälkeen. Perjantaina ohjelmassa on myös saamelaiskäräjälain § 9 mukaiset neuvottelut työ- ja elinkeinoministeriössä kansallisesta kilpailukyky- ja koheesio-ohjelmasta (KOKO). Saamelaiskäräjät on antanut lausunnon ohjelmasta viime huhtikuussa. Lausunto löytyy saamelaiskäräjien kotisivuilta lausunnot 2008-osiosta: www.samediggi.fi  oikopolut  lausunnot  lausunnot 2008.  Lausunnossamme kiinnitimme erityisesti huomiota siihen, että saamelaiskulttuurin ja elinkeinojen on oltava vahvasti esillä KOKO-ohjelmassa ja saamelaisten kotiseutualuetta tulee tarkastella omana koheesiopolitiikan toiminta-alueena ja kehittämisalueena saamelaisten erityisasemasta johtuen Suomen ainoana ja perustuslaillisena alkuperäiskansana. Totesimme myös, että saamelaisalueen erityishaasteiden ratkaiseminen edellyttää saamelaiskäräjien vahvaa osallisuutta ja saamelaisalueen erityispiirteiden asiantuntemusta.</p>
    <p>Vuontisjärvellä 30.9.2008</p>
    <p>Klemetti Näkkäläjärvi</p>
    <p type="title" xml:lang="swe">0 kommenttia:</p>
    <p>Lähetä kommentti</p>
    <p xml:lang="fkv">Tilaa:</p>
    <p>Lähetä kommentteja (Atom)</p>
  </body>
</document>
