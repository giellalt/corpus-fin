<document xml:lang="fin" id="no_id"><header><title>Suoma sámedikki ságadoalli: Saamelaisen parlamentaarisen neuvoston hallituksen kokouksesta</title><genre code="facta"/><author><person firstname="Klemetti" lastname="Näkkäläjärvi" sex="m" born="19601018" nationality="fin"/></author><year>2009</year><wordcount>283</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><multilingual/><parallel_text xml:lang="sme" location="sami-parlamentaralas-rai-stivrra.html"/><metadata><complete/></metadata><version>XSLtemplate  1.22 ; file-specific xsl  $Revision: 1.1 $; common.xsl  $Revision$; </version></header><body><p type="title">perjantaina 30. tammikuuta 2009</p>
<p type="title">Saamelaisen parlamentaarisen neuvoston hallituksen kokouksesta</p>
<p>Tällä viikolla tiistaina ja keskiviikkona oli vuoden ensimmäinen saamelaisen parlamentaarisen neuvoston (SPN) hallituksen kokous. Neuvoston puheenjohtajuus on siirtynyt marraskuussa Ruotsille kahdeksi vuodeksi. Kokous käsitteli erityisesti Neuvoston toimintasuunnitelmaa. Painopisteenä yhteistyössä tulevat olemaan kieliyhteistyö kehittäminen, saamen kielen ja kulttuurin opetuksen kehittäminen, nuorisoasioiden edistäminen ja pohjoismaisen saamelaissopimuksen ratifiointi sekä kansainvälisen yhteistyön kehittäminen. SPN:llä on tavoitteena kehittää kieliyhteistyötä InterregSápmi-rahotteisen yhteisprojektin kautta, jonka suunnittelusta vastaa Suomen saamelaiskäräjät.</p>
<p>SPN:n hallitus keskusteli kokouksessaan Barentsin Euro-arktisen alueneuvoston yhteistyöstä ja miten alkuperäiskansa-asioita voidaan edistää alueyhteistyössä. Neuvoston vieraana oli Barentsin Euro-arktisen alueneuvoston puheenjohtaja Pauli Saapunki  ja alkuperäiskansojen edustaja alueneuvostossa Tuomas Aslak Juuso. Keskustelimme erityisesti saamelaisten elinkeinoasioiden edistämisestä Barentsin alueen yhteistyössä.</p>
<p>Kokous kuuli Saamelaisen korkeakoulun rehtoria Steinar Pederseniä saamelaisesta yliopistohankkeesta. Kokous totesi tarpeen yliopistohankkeen edistämiselle yhteispohjoismaiselta pohjalta ja päätti hakea esiselvitysrahaa, jolla selvitettäisiin mm. yliopistohankkeen toimintamalli, koulutusalat, rahoitusmahdollisuudet ja hallinto. Seuraava SPR:a hallituksen kokous sovittiin pidettäväksi huhtikuussa.</p>
<p>Saamelaiskäräjät on tällä viikolla tehnyt yhdessä  saamelaismuseo Siidan kanssa aloitteen valtiotalouden elvytysohjelmaan.  Aloitteessa esitetään, että Siidan laajennus otetaan osaksi elvytysohjelmaa ja saamelaisarkistohanke toteutettaisiin pikaisesti. Saamelaismuseo Siidan nykyiset tilat ovat jääneet auttamattoman pieniksi työntekijöiden määrän kasvun myötä ja suuria tarpeita on myös uusille näyttelytiloille. Saamelaiskäräjät on esittänyt Siidalle viranomaistehtäviä ja saamelaisten kansallismuseon asemaa, joka edellyttää myös lisätiloja. Saamelaisten kotiseutualueelle ollaan suunnittelemassa saamelaisarkistoa, johon koottaisiin saamelaisia käsitteleviä arkistomateriaaleja. Saamelaiskäräjät toivoo arkistohankkeen pikaista toteutusta.</p>
<p>Ensi viikolla tiistaina on saamelaiskäräjien, metsähallituksen ja kolttaneuvoston yhteiskokous saamelaista kulttuuria ja elinkeinoja käsittelevästä metsäsertifiointikriteeristä. Keskiviikkona osallistun valtiopäivien avajaisiin. Torstaina ohjelmassa on kansallinen Mieli-päivä Rovaniemellä, johon tuon saamelaiskäräjien tervehdyksen. Torstaina iltapäivällä on saamelaiskäräjien neuvottelut metsähallituksen kanssa.  Perjantaina onkin saamelaisten kansallispäivä, jolloin vietetään juhlallisuuksia monilla paikkakunnilla. Itse osallistun kansallispäivän viettoon Inarissa aamupäivällä ja iltapäivällä olen Karigasniemellä.</p>
<p>30.1.2009 Oulussa</p>
<p>Klemetti Näkkäläjärvi</p>
<p type="title" xml:lang="swe">0 kommenttia:</p>
<p>Lähetä kommentti</p>
<p xml:lang="fkv">Tilaa:</p>
<p>Lähetä kommentteja (Atom)</p>
</body></document>
