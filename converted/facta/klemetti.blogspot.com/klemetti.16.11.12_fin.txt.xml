<document xml:lang="fin" id="no_id">
  <header>
    <title/>
    <genre code="facta"/>
    <author>
      <person firstname="Klemetti" lastname="Näkkäläjärvi" sex="unknown" born="" nationality=""/>
    </author>
    <year>2012</year>
    <wordcount>182</wordcount>
    <conversion_status type="standard"/>
    <availability>
      <free/>
    </availability>
    <submitter name="Lene Antonsen" email="lene.antonsen@uit.no"/>
    <multilingual/>
    <origFileName>klemetti.16.11.12_fin.txt</origFileName>
    <parallel_text xml:lang="sme" location="klemetti.16.11.12_sme.txt"/>
    <metadata>
      <uncomplete/>
    </metadata>
    <version>XSLtemplate $Revision: 109023 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Saamelaisten oikeudet turvataan kuntauudistuksessa</p>
    <p>Valtioneuvosto hyväksyi eilen lakiehdotuksen kuntarakenneuudistuksesta lähetettäväksi lausunnolle. Lausuntoaikaa esityksellä on 7.3. asti. Lausuntoaikaa on nyt riittävästi ja myös saamelaiskäräjien kokous ehtii ensi vuoden ensimmäisessä kokouksessa käsitellä lausuntoa.</p>
    <p>Valtioneuvoston tiedotteen perusteella esitys kuntarakenneuudistukseksi on kehittynyt paremmaksi. Esityksen mukaan eri kriteerien täyttyessä kuntien tulee aloittaa kuntaliitosselvitys, mutta selvityksestä on mahdollista poiketa laissa säädeltyjen kriteerien nojalla (poikkeamisperusteet). Vielä alkusyksystä  laissa  oli tarkoitus ottaa yhdeksi  poikkeamisperusteeksi vain kielellisten oikeuksien turvaaminen.  Saamelaiskäräjät on lausunnoissaan ja systemaattisesti tavatessaan eri ministereitä ja viranomaisia vaatinut yhdeksi poikkeamisperusteeksi saamelaisten kielellisten ja kulttuuristen oikeuksien turvaamisen. Viimeksi keskustelimme asiasta oikeusministeri Henrikssonin kanssa. Saamelaiskäräjien työ on tuottanut tulosta. Valtioneuvoston tiedotteen mukaan kunnat voisivat hakea poikkeusta valtiovarainministeriöltä palveluiden edellyttämää väestöpohjaa koskevasta selvitysperusteesta muun muassa erityisen harvan asutuksen ja saamelaisten kieltä ja kulttuuria koskevien oikeuksien turvaamisen perusteella.</p>
    <p>Näyttääkin siltä, että kuntien pakkoliitoksia ei saamelaisten kotiseutualueelle tule - elleivät uudet kunnanvaltuustot halua yhdistää saamelaisten kotiseutualueen kuntia. Valtioneuvoston uusi linjaus on helpotus saamelaiskäräjille ja ennen kaikkea osoitus siitä, mitä edunvalvonnalla voidaan saada aikaan.</p>
    <p>Olin eilen eduskunnan sivistysvaliokunnan kuultavana Unescon aineettoman kulttuuriperinnön suojelusopimuksen ratifioinnista. Valiokunnalle pitämäni puhe ja antamani muistio löytyvät saamelaiskäräjien kotisivuilta.</p>
    <p>Helsingissä 16.11.2012</p>
  </body>
</document>
