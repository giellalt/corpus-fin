<document xml:lang="fin" id="no_id"><header><title>Poliittisesta toiminnasta ja julkisesta keskustelusta</title><genre code="facta"/><author><person firstname="Klemetti" lastname="Näkkäläjärvi" sex="m" born="19601018" nationality="FI"/></author><year>2008</year><place>http://klemetti.blogspot.com/2008/02/poliittisesta-toiminnasta-ja-julkisesta.html</place><wordcount>759</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><multilingual/><origFileName>poliittisesta-toiminnasta-ja-julkisesta.html</origFileName><parallel_text xml:lang="sme" location="politihkala-doaimmas-ja-almmola.html"/><metadata><complete/></metadata><version>XSLtemplate  1.22 ; file-specific xsl  $Revision: 1.1 $; common.xsl  $Revision$; </version></header>
<body>
<p type="title">maanantaina 18. helmikuuta 2008</p>
<p type="title">Poliittisesta toiminnasta ja julkisesta keskustelusta</p>
<p>Haluan poikkeuksellisesti käsitellä tässä blogissani hieman henkilökohtaisia asioitani. En aio ottaa tätä tavaksi, ja alla olevaa asiaa en halua sen tarkemmin enää kommentoida vaan keskittyä puheenjohtajan tehtäviin. Olen iloisena saanut huomata, että puheenjohtaja valintani on saanut paljon kannustusta, mutta on herättänyt myös kritiikkiä.  Erilaisia minun terveydentilaani ja toimintaani liittyviä huhuja on ollut liikkeellä. Haluan tässä todeta, että terveydentilani on hyvä, ja toiminnassani haluan ajaa tasapuolisesti kaikkien saamelaisten etua.  Ilmeisesti myös minua vastustavat tahot ovat halunneet herättää julkisuudessa epäilyksiä minun ammattitaitoani kohtaan, ja Norjan Saamelaisradio on alkanut selvittää vajaan kymmenen vuoden takaisia perättömiä väitteitä, joita on esitetty minua vastaan. Haluan kertoa tästä avoimesti blogissani, koska minulla ei ole asiasta mitään salattavaa tai hävettävää.</p>
<p>Tässä on kyseessä 7-8 vuoden takaisista tapahtumasta, josta en aivan tarkalleen voi muistaa tarkkoja yksityiskohtia. Silloin minun väitettiin plagioineen kirjaa <em type="italic">Bohccuid luhtte, </em>jonka kirjan on toimittanut Nils Isak Eira, kirjoituksessani porosaamelaisten luonnonympäristöstä teoksessa Beaivvi Mánát. Plagiointiväitteet on kumottu monessa yhteydessä, esimerkiksi Nils Isak Eira, jonka kirjaa minun on väitetty plagioineen, on sanonut, että asiassa ei ole mitään perusteita plagiointiväitteille. Plagiointisyytös tapahtui sen jälkeen kun olin tullut valituksi Saamen kielilautakunnan hallintopäälliköksi, ja valinta ei kai ollut kaikille mieluinen. Nyt voidaan kysyä miksi asia nostetaan jälleen esille. Olen myös nyt valittu tehtävään, jossa on suurta yhteisöllistä merkitystä, ja varmasti tälläkään kertaa valintani ei ole ollut kaikille mieluinen. Uskon, että tällä tavalla minut on haluttu saattaa epäilyttävään valoon, jotta saamelaiset eivät pitäisi minua luotettavana. </p>
<p>Minulle näistä 7-8 vuoden aikaisista tapahtumista ei ole mitään merkitystä tutkijana tai saamelaispoliitikkona. Minulla on paljon kirjoituksia, joiden lähteet voi tarkistaa. Kaikkien minun tutkimuksieni perustana ovat mm. kenttätyöt ja lähdekirjallisuus ja näiden tietojen käyttämisessä olen noudattanut tutkimuksen tekemisen eettisiä sääntöjä. Normaalisti tutkimukseen liittyvistä plagiointiväitteistä kannellaan tutkimuksen tekemisen eettiselle lautakunnalle, mutta minun vastustajani eivät ole asiaa sinne kannelleet ja kaiketi sen vuoksi, että asiassa ei ole mitään perusteita. Heidän tarkoitusperiään on palvellut paremmin asian käsittely julkisuudessa. Minä en kanna kaunaa tästä asiasta poliittisille vastustajilleni, mutta toivon vain, että he pääsisivät elämässään eteenpäin. Haluaisin myös aloittaa yhteistyön myös heidän kanssaan tyhjältä pöydältä ja keskittyä saamelaisten oikeuksien edistämiseen. Varmasti voimme hyödyntää heidänkin asiantuntemustaan myös käräjien toiminnassa.</p>
<p>18.02.2008 Klemetti Näkkäläjärvi</p>
<p type="title" xml:lang="swe">2 kommenttia:</p>
<p xml:lang="fit">Juha</p>
<p>kirjoitti...</p>
<p>Tuollainen loan heittäminen on kyllä ala-arvoista. Ne, jotka tuollaisia huhuja levittävät, eivät kyllä ole mitään järjen jättiläisiä. Jokainenhan tajuaa, mitä tuollainen käytännössä tuo mukanaan, tai kenen <span type="quote" xml:lang="fkv">"piikkiin"</span> poliittinen vastuu tuollaisista huhuista menee. Juuri valitusta puheenjohtajasta ei kukaan muu voi levittää perättömiä huhuja kuin hänen poliittiset vastustajansa. Ensimmäiseksi, puheenjohtajavaalissa hävinnyt Anne Nuorgam joutuu miettimään, ovatko hänen kannattajansa näin huonoja häviäjiä? Kun paskaa rupeaa levittämään, sitä herkästi jää myös omiin käsiin. Toiseksi, Norjan saamelaisradio asettaa oman asemansa saamelaisten riippumattomana tiedonvälittäjänä hyvin kyseenalaiseksi. NRK Sami Radio rupeaa kaivelemaan lähes kymmenen vuoden takaisia asioita juuri nyt, kun Klemetti Näkkäläjärvi on valittu Suomen saamelaiskäräjien puheenjohtajaksi. Edellisen kerran kaivelivat samaa asiaa Näkkäläjärven edellisen merkittävän virkanimityksen yhteydessä. Siinä välillä asia on ollut täysin unohduksissa. Eikö tuo nyt ole hieman lapsellista? Kyllä jokainen näkee, mitä varten NRK Sami Radio näin tekee. Eivätkö NRK Sami Radion toimittajat olekaan riippumattomia, vaan tekevät poliittisesti vaikutusvaltaisten ystävien tilauksesta epämääräisiä juttuja? Voi voi, luulin sellaista sattuvan vain Afrikassa ja Venäjällä. Ehkä kannattaisi tarkastella tarkemmin Norjan omien saamelaiskäräjien toiminnassa ilmenneitä epämääräisyyksiä, kyllä sielläkin riittäisi jutunaiheita. Tuollaista mediaako Norjan valtio on rahoittanut? Kolmanneksi, tuolla tavallako NRK Sami Radio kunnioittaa Suomen saamelaisten uutta puheenjohtajaa? Jos suhtautuminen Suomen saamelaisten tärkeimpään edustajaan on tätä tasoa, niin lähtökohdat Norjan ja Suomen saamelaisten yhteistyölle seuraavien neljän vuoden aikana eivät ehkä ole parhaat mahdolliset.</p>
<p>20. helmikuuta 2008 11:58</p>
<p>Siiri kirjoitti...</p>
<p>Kiitos Juha viestistä, olen kanssasi täysin samaa mieltä. Hyvä kun kommentoit puheenjohtajan blogia, nyt minäkin rohkaistuin. Ja on hienoa että meidän saamelaisten puheenjohtaja on näin avoin. Tämä kyllä herätti minussa luottamusta ja iloa siitä, että meillä on suoraselkäinen puheenjohtaja. Tuntuu jotenkin järkyttävältä että menneisyydessä esiintyneet herjaavat väitteet otetaan nyt taas esiin, ja huhuja vastaan on mahdoton puolustautua. Ja nämä perättömät väitteet eivät mitenkään liity saamelaiskäräjien puheenjohtajan tehtäviin. Kyllä toivoisi että Norjan puolen toimittajat lukisivat edes Suomen Journalistien ohjeita, Norjassa ei taida sellaisia edes olla. Enemmän tämä kertoo NRK:sta, jonka uutisetkin alkaa muistuttaa journalistiselta tasoltaan keltaista lehdistöä. Onneksi sentään Suomen saamelaisradio ei ole lähtenyt tähän pelleilyyn mukaan. Kyllä selkään puukottajia aina löytyy. NRK on varmaan tonkinut kuin siat tunkiolla Näkkäläjärven taustaa ja historiaa – ja ainoan mitä löysivät oli tämä kummallinen ja naurettava plagiontiväite. Suomessa mediaa pidetään riippumattomana – ei taida olla samoin NRK:n kohdalla, taitavat olla vain jonkin ryhmittymän poliittisia käsikassaroita. Jos asia ei olisi niin vanha, niin kannustaisin puheenjohtajaa nostamaan syytteen kunnianloukkauksesta – siitä varmasti tuomio rapsahtaisikin.</p>
<p>20. helmikuuta 2008 18:24</p>
<p>Lähetä kommentti</p>
<p xml:lang="fkv">Tilaa:</p>
<p>Lähetä kommentteja (Atom)</p>
</body></document>
