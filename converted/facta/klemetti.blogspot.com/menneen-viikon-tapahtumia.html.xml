<document xml:lang="fin" id="no_id"><header><title>Suoma sámedikki ságadoalli: Menneen viikon tapahtumia</title><genre code="facta"/><author><person firstname="Klemetti" lastname="Näkkäläjärvi" sex="m" born="19601018" nationality="fin"/></author><year>2009</year><wordcount>414</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><multilingual/><parallel_text xml:lang="sme" location="mannan-vahku-dahpahusat.html"/><metadata><complete/></metadata><version>XSLtemplate  1.22 ; file-specific xsl  $Revision: 1.1 $; common.xsl  $Revision: 154948 $; </version></header><body><p type="title">sunnuntaina 1. maaliskuuta 2009</p>
<p type="title">Menneen viikon tapahtumia</p>
<p>Tällä viikolla saamelaiskäräjät on antanut kommenttinsa vesilainsäädännön uudistamisesta. Saamelaiskäräjät kiinnitti lausunnossaan huomiota siihen, että lakiehdotuksessa ei huomioida millään tavalla saamelaisten asemaa Suomen alkuperäiskansana tai saamelaiselinkeinoja. Esitimme saamelaiskäräjälain mukaisten neuvottelujen käymistä vesilaista.</p>
<p>Valitettavasti jouduin siirtämään saamelaiskäräjien varsinaisen kokouksen ajankohdan 10.3. asti ja se pidetään Utsjoella. Emme saaneet saamelaiskäräjäjäsenille riittävän ajoissa kaikkia kokousmateriaaleja. Varsinaisessa kokouksessa käsitellään mm. saamelaiskäräjien kertomusta vuodelta 2008 ja jos kokousmateriaalit eivät ole toimitettu riittävän ajoissa käräjäjäsenille, niin olisi ollut mahdollista että kokous ei ottaisi asioita käsiteltäväkseen. En voinut ottaa täten riskiä siitä, että joutuisimme tämän johdosta järjestämään varsinaisen kokouksen uudelleen lyhyen ajan sisällä. Uusi kokous olisi rasittanut liiaksi saamelaiskäräjien budjettia.</p>
<p>Hallitus kokoontui keskiviikkona päättämään vuoden 2008 kertomuksesta, joka esitetään käsiteltäväksi yleiskokouksessa. Hallitus käsitteli samalla myös muita asioita.</p>
<p>Perjantaina osallistuin Helsingissä biodiversiteettityöryhmän kokoukseen. Työryhmän tehtävänä on mm. seurata kansallisen kestävän kehityksen ohjelman toteutumista Suomessa. Lisäksi kuulimme Suomen 4. maaraportin tilannekatsauksen biodiversiteettisopimuksen toimeenpanosta Suomessa sopimuksen kansainväliselle sihteeristölle (CBD.lle). Saamelaiskäräjät toimittaa raporttia varten tietoa biodiversiteettisopimuksesta alkuperäiskansan, saamelaisten  näkökulmasta. Lisäksi työryhmä kuuli Alku-hankkeen vaikutuksista ympäristöhallintoon sekä Suomen ympäristökeskuksen tutkimuksesta.</p>
<p>Lapin Kansa on ottanut pääkirjoituksessaan voimakkaasti kantaa ALKU-hankkeeseen ja esittänyt että saamelaiskäräjien toimintarahoitus, saamen kielilain mukainen rahoitus, saamenkielisten sosiaali- ja terveyspalvelujen sekä saamelaisopetuksen rahoitustehtävät siirrettäisiin uuden aluehallintaviraston (Avin) tehtäväksi. Aiemmin lehdessä esitettiin eri lääninhallituksen virkamiesten tukevan tällaisia esityksiä. Alku-hankkeen valmistelussa on tullut esille, että Lappiin on tulossa odotettua vähemmin aluehallintaviranomaistehtäviä ja osa tehtävistä hoidettaisiin Oulusta käsin. Tilanne on hieman surkuhupaisa, samanaikaisesti alueellistetaan kovaa vauhtia valtion toimintoja ja toisella kädellä karsitaan voimassa olevaa aluehallintoa. On hyvin surullista että nyt kutistuvaa aluehallintoa yritetään parsia Lapissa keinoilla, jotka heikentävät saamelaista kulttuuri-itsehallintoa ja saamelaisten asemaa alkuperäiskansana.</p>
<p>Lapin valtamedia ja lääninhallitus eivät ole keksineet näitä ideoita, vaan nämä ovat olleet esillä ALKU-hankkeen valmistelussa. Saamelaiskäräjät ei tule missään nimessä hyväksymään ALKU-hankkeessa tehtyjä esityksiä siirtää saamelaisten kulttuuri-itsehallinnon, kulttuurin ja kielen edistämistehtäviä uudelle aluehallintaviranomaisille. Esitämme useiden eri tehtävien siirtoa saamelaiskäräjille. On selvää, että saamelaisen kulttuuuri-itsehallinnon ja saamelaiskulttuurin edistämistehtävät tulee siirtää sinne, missä niihin on paras asiantuntemus eli siis saamelaiskäräjille. Lapin valtamedialta toivomme tukea, koska tehtävien lisäys toisi kaivattuja työpaikkoja Ylä-Lappiin. Se on Rovaniemeä pahemmassa taloudellisessa tilanteessa. Saamelaiskäräjien hallitus on hyväksynyt 22-sivuisen lausunnon Alku-hankkeesta esitettäväksi yleiskokouksen päätettäväksi.</p>
<p>Ensi viikon olen ulkomaantyömatkalla. Osallistun Unescon kansainväliseen asiantuntijakutsuseminaariin Monacossa. Seminaari käsittelee ilmastonmuutosta ja kestävää kehitystä arktisella alueella ja kulttuurisia, tieteellisiä, opetuksellisia ja sosiaalisia haasteita. Kokoukseen osallistuu 49 asiantuntijaa maailmasta. Pidän seminaarissa alustuksen ilmastonmuutoksen ja kansainvälisen politiikan vaikutuksista arktisiin alkuperäiskansoihin. Saamelaisia edustaa seminaarissa minun lisäkseni YK:n pysyvän foorumin jäsen Lars Anders Baer.</p>
<p xml:lang="vep">01.03.2009</p>
<p>Klemetti Näkkäläjärvi</p>
<p type="title" xml:lang="swe">0 kommenttia:</p>
<p>Lähetä kommentti</p>
<p xml:lang="fkv">Tilaa:</p>
<p>Lähetä kommentteja (Atom)</p>
</body></document>