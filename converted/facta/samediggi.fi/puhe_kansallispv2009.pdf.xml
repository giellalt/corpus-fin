<document xml:lang="fin" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>1552</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=904&amp;Itemid=10</origFileName>
    <parallel_text xml:lang="sme" location="puhe_albmotbv2009.pdf"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="koi">06.02.2009</p>
    <p>Arvoisa saamen kansa,  Vietämme saamen kansallispäivää vuonna  pidetyn ensimmäisen pohjoismaisen  saamelaiskokouksen  mukaisesti.    Kokous  aloitti  kiinteän  rajat ylittävän  poliittisen  yhteistyön  eri  maiden  saamelaisten  välillä.  Kokouksen suurimpana  huolena  oli  saamelaisten  elinmahdollisuuksien  säilyminen,  koska valtakunnanrajat  vaikeuttivat  saamelaisten  perinteistä  liikkumista  ja  porojen laiduntamista  ja  pääväestö  otti  käyttöönsä  yhä  enemmän  saamelaisten  maita.  Vuonna  1917  ajankohtaiset  asiat  ovat  vielä  tänäkin  päivänä  yhtä  ajankohtaisia  ja näistä  asioista  keskustellaan  yhä  vieläkin  Saamelaisessa  Parlamentaarisessa Neuvostossa,  joka  kokoaa  vuoden  1917  Trondheimin  kokouksen  hengessä saamelaiset yhteen edistämään saamelaisten asemaa yhteispohjoismaisella tasolla.</p>
    <p>Saamen  kansallispäivä  kertoo  meidän  saamelaisten  yhteisestä  historiasta  ja kansastamme  osana  neljää  eri  kansallisvaltiota.  Kansallispäivämme  osoittaa,  että olemme  pystyneet  säilyttämään  kansamme  yhtenäisyyden  ja  kulttuurin  vaikka asumme  hajallaan  eri  valtioiden  ja  eri  lainsäädännön  ohjaamina.  Saamen kansallispäivää  vietetään  nykyisin  jokaisessa  saamelaisalueen  kunnassa  ja vaihtelevasti  saamelaisalueen  ulkopuolellakin.  Kansallispäivä  on  vuoden  tärkein päivä jolloin saamen kansa on pääosassa omana itsenään.</p>
    <p>Meidän  saamelaisten  poliittinen  ja  kirjoitettu  oma  historiamme  on  yhä  nuorta. Meidän historiaamme ovat kuvanneet valtakulttuurin tutkijat ja tutkimusmatkailijat.  Meidän  nykyisyyttämme  rakentavat  saamelaispoliitikot, opettajat,  nuoret,  saamelaistaiteilijat,  saamelaiselinkeinojen  harjoittajat  ja  kaikki me  saamelaiset.  Saamelaiset  eivät  ole  historian  aikana  järjestäytyneet  poliittiseksi valtioksi,  vaan  olemme  eläneet  oman  yhteiskuntajärjestelmän  mukaisesti  ensin ilman  valtakunnan  rajoja  ja  myöhemmin  osana  eri  kansallisvaltioita.  Meidän saamelaisten historia kertoo kansamme rauhanomaisuudesta, sopeutumiskyvystä ja ennen  kaikkea  peräänantamattomuudesta.    Lähihistoriassa  meitä  saamelaisia  on yritetty sulauttaa suomalaisiksi, norjalaisiksi, ruotsalaisiksi ja venäläisiksi. Meidän kulttuurimme henkinen ja aineellinen perintö on yritetty kadottaa ja historiaamme on  yritetty  vääristää  -  vieläkin.  Toistuvasti  olemme  saaneet  kuulla  katteettomia lupauksia  valtioilta  asemamme  parantamiseksi.    Mutta  me  saamelaiset  olemme selvinneet  näistä  yrityksistä  –  ja  selviämme  vastakin.  Meitä  ei  nujerra  tällaiset pyrkimykset, meitä ei määritä valtakulttuurin tai valtioiden tekemiset tai tekemättä jättämiset, vaan määritämme itse paikkamme maailmassa.</p>
    <p>Saamelaiskulttuurin ydin on meidän vahvuutemme selviytyä. Arktinen ilmanala on karaistanut  mielemme  kestämään  vaikeuksia  ja  tehnyt  kulttuuristamme  vahvan  ja kestävän.    Saamelaiskulttuurin  tukijalka  on  kielessä,  perinteissä,  käsityössä, poronhoidossa,  kalastuksessa,  metsästyksessä  ja  keräilyssä.  Toinen  tukijalka  on musiikki,  taide  ja  kulttuurihistoriamme.    Hyvä  osoitus  meidän  saamelaisten muuntautumiskyvystä  on  Skabmagovat-festivaali,  joka  erinomaisella  tavalla  tuo esille saamelaiskulttuuria ja tarjoaa uusia kulttuurisia ilmaisukanavia.</p>
    <p>Kulttuurit  kehittyvät  ja  perinteet  muuttuvat,  niin  on  saamelaiskulttuurissakin.  On kuitenkin tärkeää että keskeisiä kulttuuripiirteitä säilytetään ja kehitetään. Olin itse</p>
    <p xml:lang="sms">___________________________________________________________________________________________ Juvvá Lemet                                                                                                Skierri- Peuratie 15 Klemetti Näkkäläjärvi                                                                                            FIN 99400 Enontekiö</p>
    <p xml:lang="koi">06.02.2009</p>
    <p>hyvin  iloinen  siitä,  että  saamelaisnuoret  ovat  asettuneet  puolustamaan  lapinpukua laajasti,  Rovaniemen  mielenosoitus  oli  tästä  erinomainen  esimerkki.  Meidän saamelaisvanhempien  täytyy  olla  ylpeitä  siitä,  että  olemme  saaneet  siirrettyä nuorille  omanarvontunnon  omasta  kulttuuristaan  ja  että  he  haluavat  toimia  oman kulttuurinsa perinteitä vaalien.</p>
    <p>Saamelaisyhteiskunta  on  rakentunut  aktiivisten  kansalaisten  ja  järjestöjen aktiivisen työn kautta, josta on seurannut saamelaisvaltuuskunnan, saamelaiskäräjien ja saamelaisinstituutioiden kuten Saamelaisalueen koulutuskeskuksen  perustaminen.  Aivan  viime  päivinä  koulutuskeskus  on  saanut myös  kansallista  tunnustusta,  josta  me  voimme  olla  hyvin  ylpeitä.  Saamelainen yhteiskunta  on  päässyt  pitkälle  sitten  saamelaisvaltuuskunnan  perustamisen.  Saamelaisen  kulttuurikeskuksen  perustaminen  tänne  Inariin  on  hieno  saavutus  ja auttaa  varmasti  kehittämään  saamelaiselinkeinoja  ja  kulttuuritoimijoiden mahdollisuuksia.  Kehitys  ei  saa  kuitenkaan  pysähtyä  tähän,  vaan  uusia saamelaisinstituutioita tarvitaan ja myös muualle saamelaisten kotiseutualuetta.</p>
    <p>Puheen  aiheeksi  minulle  oli  annettu  saamelainen  vuonna  2009.  Millainen  on saamelainen vuonna 2009? Saamelaisen prototyyppiä emme voi löytää, mutta näen että  saamelaiset  ovat  tulleet  yhä  yhteiskunnallisesti  vahvemmaksi.  Saamelaiset ovat  alkaneet  ajaa  omia  oikeuksiaan  aktiivisesti  eri  yhdistysten  kautta  ja yksityishenkilöinä. Vähemmistövaltuutettu, saamelaiskäräjät ja oikeusviranomaiset ovat saaneet yhä enemmän yhteydenottoja saamelaisilta jotka ovat kokeneet omien oikeuksiensa  tulleen  rikotuksi.  Saamelaisten  tietämys  omista  oikeuksistaan  on kasvanut,  kuten  myös  omanarvontunne.  Globalisoituvassa  maailmassa  omista perinteistään,  oikeuksistaan  ja  kulttuuristaan  täytyy  pitää  kiinni.  Saamelaiset  ovat aina  olleet  kansainvälisiä  –  olemme  historian  saatossa  käyneet  kauppaa  eri kulttuurien  edustajien  kanssa  hyvinkin  kaukaisista  kulttuureista.  Enää  yhteistyötä ei  tehdä  kaupan  kautta,  vaan  sosiaalisissa  ja  poliittisissa  merkeissä.  Maailman alkuperäiskansat  kokoontuvat  vuosittain  edistämään  alkuperäiskansojen  asioita globaalisti  ja  nuoremme  tekevät  yhteistyötä  kansainvälisellä  tasolla.  Saamelaisten kansainvälisyys  on  muuttunut  näin  aikojen  saatossa.  Kansainvälisyys  on  lisännyt maailman alkuperäiskansojen yhteenkuuluvuutta ja koemme yhteenkuuluvuudentunnetta  muiden  alkuperäiskansojen  kanssa  ja  halua  auttaa niitä.  Vaikka  maailman  alkuperäiskansat  eroavat  kulttuuriltaan,  kieleltään  ja ympäristöltään  toisistaan  meillä  on  yhteistä  omien  oikeuksien  ajaminen  ja  oman kulttuurin  siirtäminen  tuleville  sukupolville  ympäröivän  maailman  luomista paineista huolimatta.</p>
    <p>Olen itse porosaamelaisperheessä kasvanut, sittemmin tutkijan koulutuksen saanut. 1950-luku,  aika  ennen  syntymääni  on  ollut  murroksen  aikaa,  koska  silloin siirryttiin kota-asumisesta taloasumiseen yhteiskunnallisesta pakosta. Myöhemmin puhuttiin poronhoidon motorisoitumisesta ja jopa moottorikelkkavallankumouksesta.  Valtakulttuurin  tutkijat  ovat  näistä  seikoista todenneet kulttuurimme muuttuneen, jopa assimiloituneen. En toki kiellä sitä ettei kota-asumisesta  luopuminen  tai  motorisoituminen  olisi  tuonut  muutoksia saamelaiseen  poronhoitokulttuuriin,  mutta  kulttuuriamme  ei  voi  määrittää</p>
    <p xml:lang="sms">___________________________________________________________________________________________ Juvvá Lemet                                                                                                Skierri- Peuratie 15 Klemetti Näkkäläjärvi                                                                                            FIN 99400 Enontekiö</p>
    <p xml:lang="koi">06.02.2009</p>
    <p>moottorikelkan käytön tai asumispaikkamme perusteella. Kulttuurimme ydin ei voi olla niin ohut kuin valtakulttuurin tutkijat antavat olettaa että esim. moottorikelkka olisi aiheuttanut vallankumouksen saamelaiskulttuurissa.</p>
    <p>Suomalainen yhteiskunta on rakentunut jatkuvan kasvun ja kehityksen perusteelle kuin  koko  teollistunut  maailma.  Alkuperäiskansoja  on  vaikea  sovittaa  tähän yhtälöön  –  alkuperäiskansoja  on  pidetty  usein  reliikkeinä  ja  teknisesti kehittymättöminä.  Yhteiskunta  on  edellyttänyt  alkuperäiskansoilta  kuten  Suomen saamelaisilta  sopeutumista  suomalaiseen yhteiskuntajärjestelmään.  Uusien teknisten  innovaatioiden  käyttöönotto  kuten  moottorikelkan  käyttöönotto  on näyttänyt  länsimaisesta  näkökulmasta  käsin  mullistavalta  –  ja  luonnollisesti muutoksenaiheuttaja  on  ollut  moderni  maailma  heidän  näkökulmastaan.  Tämä osaltaan  kuvaa  näkemystä  modernin  maailman  ylemmyydestä.  Tilanne  ei  ole kuitenkaan  näin  yksioikoinen.  Saamelaiset  eivät  ole  koskaan  olleet  staattinen kansa,  vaan  olemme  ottaneet  uusia  innovaatioita  osaksi  kulttuuriamme. Kulttuurimme  on  kehittynyt  ja  olemme  ottaneet  elämää  helpottavia  innovaatioita käyttöömme  –  kuten  suomalaiset,  norjalaiset  ja  ruotsalaisetkin.  Meidän kulttuuriamme  ja  sen  muutosta  eivät  määritä  talot,  moottorikelkat  tai  suomalaiset vaikutukset  vaan  se,  miten  olemme  säilyttäneet  ja  kehittäneet  kulttuuriamme  – kaikesta muutosyrityksistä huolimatta.</p>
    <p>Suomen saamelaiskulttuuri on inarin-, koltan- ja pohjoissaamen kulttuurien luoma. Maantieteellinen sijainti on omalta osaltaan tuonut erilaisuuksia saamelaiskulttuurien  paikalliskulttuureihin,  joka  näkyy  eri  elinkeinoina  ja kielellisinä eroavaisuuksinaan. Kaikki kolme saamelaiskulttuuria ovat edustettuina Inarin  kunnassa.  Suomessa  puhutut  saamen  kielet  ovat  uhanalaisia.  Inarin-  ja koltansaame  ovat  erityisen  uhanalaisia.  Onneksi  viime  vuosina  elvytystoimia  on pystytty  aloittamaan.  Erityisesti  aktiivisten  vanhempien  ja  järjestöjen  toiminnan takia  inarin-  ja  koltansaamea  elvytetään  kielipesätoiminnan  kautta.  Vaatii vanhemmilta  paljon  rohkeutta  ja  halua  pelastaa  oman  kulttuurin  kieli  vaikka  itse olisikin  kielen  jo  menettänyt.  Kulttuurin  tasolla  kielipesätoiminta  on korvaamatonta.  Yksilötasolla  kielipesätoiminnalla  on  suuri  merkitys  kielellisen  ja kulttuurisen tiedon siirtäjänä ja lapsen saamelaisidentiteetin vahvistajana.</p>
    <p>Saamen  kieli  on  ainutlaatuinen  kieli,  joka  kuvaa  historiaamme,  elinkeinojamme, tapojamme,  ympäristöämme  ja  kulttuuriamme.  Kielemme  pitää  sisällään ainutlaatuista  tietoutta  jonka  avulla  olemme  selvinneet  yllättävistä  tilanteista  ja sopeutuneet ympäristöllisiin muutoksiin. Kieli kuvaa meitä itseämme samoin kuin kulttuuriamme.  Kieli  kehittyy  kulttuurin  mukana,  uusia  sanoja  otetaan  osaksi kieleen  tai  sanoja  myös  katoaa.  Kieli  on  tärkeä  osa  identiteettiä  ja  auttaa määrittämään  paikkaamme  maailmassa.  Äidinkieli  on  arvokkain  perintö  jonka voimme  antaa  lapsillemme.  Tasavallan  presidentti  Tarja  Halonen  sanoi valtiopäivien avajaispuheessaan, että kieli on mielen koti. Tähän toteamukseen on helppo yhtyä.</p>
    <p>Saamelaisten  kansallispäivä  ei  ole  vain  meidän  kansallispäivämme  vaan  myös suomalaisten. Kansallispäivä kertoo siitä, miten kansamme ovat eläneet rinnakkain</p>
    <p xml:lang="sms">___________________________________________________________________________________________ Juvvá Lemet                                                                                                Skierri- Peuratie 15 Klemetti Näkkäläjärvi                                                                                            FIN 99400 Enontekiö</p>
    <p xml:lang="koi">06.02.2009</p>
    <p>ja  miten  saamelaiset  ovat  rikastuttaneet  suomalaista  kulttuuria.  Suomalaisen koulujärjestelmän  tulisi  huomioida  paremmin  kansojemme  rinnakkainelo  koko maan  tasolla  ja  ottaa  saamelaisten  kansallispäiväksi  säännöllistä  ohjelmaa oppilaitoksiin  lisäämään  tietoutta  kansojemme  historiasta  ja  saamelaisesta kulttuurista  osana  suomalaista  yhteiskuntaa.  Päivä  kertoo  myös  Suomen  valtion vastuusta  saamelaisia  kohtaan.  Suomen  valtion  vastuulla  on  saamen  kansan hyvinvointi,  kulttuurin,  kielen  ja  elinkeinojen  säilyminen  ja  kehittyminen modernissa  suomalaisessa  yhteiskunnassa.  Vastuu  on  suuri,  koska  on  kyse  koko alkuperäiskansakulttuuriin  tulevaisuudesta.  Saamen  kansa  odottaa  Suomen valtiolta  parempia  toimia  ja  näyttöjä  saamen  kansan  aseman  parantamiseksi Suomessa.</p>
    <p>Saamelaisista  yli  60  prosenttia  asuu  saamelaisalueen  ulkopuolella.  Elämme  nyt murrosaikoja saamelaiskulttuurin tulevaisuuden kannalta. Saamelaisten poismuutolla  on  useita  vaikutuksia.  Saamelaisia  suojeleva  lainsäädäntö  koskee pääasiassa  vain  saamelaisten  kotiseutualuetta,  vaikka  saamelaiset  ovat alkuperäiskansaa  asuinpaikasta  riippumatta.  Pysyvä  poismuutto  tarkoittaa  että yhteys  saamelaiseen  ympäristöön  jää  ohueksi  ja  oikeus  omaan  kieleen  ja kulttuuriin  ei  toteudu.  Saamelaisten  kotiseutualueella  poismuutto  tarkoittaa heikentyviä  saamenkielisiä  palveluja.  Suomessa  asuu  suuri  osa  saamelaislapsia joiden  yhteys  saamelaisten  kotiseutualueeseen  on  vähäinen.  Tilanne  on  vakava koko saamen kansan tulevaisuutta ajatellen. On selvää, että saamelaisten oikeuksia on  parannettava  koko  maassa.  Suomeen  on  jo  syntynyt  oma  saamelaiskulttuurin alaryhmänsä, kaupunkisaamelaiset.</p>
    <p>Tilanne ei voi kuitenkaan jatkua samanlaisena, vaan saamelaisten kotiseutualueesta on  saatava  houkutteleva  paikka  myös  korkeakoulutetuille.  Saamelaisten kotiseutualueen  kuntien  on  ymmärrettävä  että  hyvät  saamenkieliset  palvelut  ja saamelaismyönteinen ilmapiiri ovat keino houkutella takaisin alueelta poismuuttaneita  ja  estää  saamelaisten  poismuutto.  Vastuu  on  paitsi  valtiolla, kunnilla,  saamelaiskäräjillä  mutta  myös  saamelaisilla  itsellään.  Saamen  kansa  on ennenkin  selvinnyt  vastoinkäymisistä  yhteistyössä  ja  vahvuudella,  ja  nyt tarvitsemme  samanlaista  päättäväisyyttä  ja  toimia  jotta  voimme  turvata  saamen kansan  tulevaisuuden.  Saamelaisten  kotiseutualueella  on  paljon  mahdollisuuksia saamelaisnuorille.  Saamelaisalueelle  yritetään  luoda  jatkuvasti  uusia  työpaikkoja saamen  kielen  ja  saamelaiskulttuurin  asiantuntijoille.  Tulevina  vuosina saamelaisalueen  koulutustarjontakin  tulee  varmasti  kasvamaan  ja  toivottavasti saamme houkuteltua nuoria saamelaisia myös etelästä tänne kouluun.</p>
    <p>Palatakseni  puheen  lopussa  teemaan  saamelainen  vuonna  2009,  käännän  katseeni tulevaan.  Vuoden  2009  saamelainen  voi  katsoa  kohtuullisen  luottavaisesti eteenpäin  ja  uskoa  oman  kielen  ja  kulttuurin  säilyvän  myös  tulevaisuudessa. Vuoden 2009 saamelainen voi uskoa uuteen nuoreen saamelaissukupolveen ja sen haluun  ja  kykyihin  edistää  saamelaisten  asioita  -  kenties  he  onnistuvat  siinä paremmin kuin minun sukupolveni. Globalisoituvassa maailmassa ihmisten juuret ja  tietoisuus  omasta  kielestä,  kulttuurista,  suvun  historiasta  ja  tavoista  on  yhä tärkeämpää.  Internet  antaa  uusille  saamelaissukupolville  keinon  harjoittaa</p>
    <p xml:lang="sms">___________________________________________________________________________________________ Juvvá Lemet                                                                                                Skierri- Peuratie 15 Klemetti Näkkäläjärvi                                                                                            FIN 99400 Enontekiö</p>
    <p xml:lang="koi">06.02.2009</p>
    <p>virtuaalisesti  omaa  kulttuuriaan  asuinpaikasta  riippumatta.  Ehkä  internet  on  yksi keino miten voimme turvata saamen kielen ja kulttuurin opetuksen. Vuoden 2009 saamelaisella  on  vahva  usko  siihen,  että  maailma  ja  saamelaisten  asema  muuttuu paremmaksi. Tämä ei ole vain optimistinen arvaus vaan realistinen visio. Olemme odottaneet omien oikeuksiemme täysmääräistä toteutumista vuosikymmeniä.</p>
    <p>Katteettomista  lupauksista  huolimatta  vuoden  2009  saamelainen  uskoo  että lopultakin  saamelaiset  saavat  sellaiset  oikeudet  ja  aseman  kuin  alkuperäiskansa ansaitsee.  Meillä  on  myös  usko  siihen,  että  saamen  kielen  asema  paranee  ja saamelaisten kotiseutualueesta muodostuu vahva saamelaisten ja saamelaiskulttuurin  keskus,  jossa  perinteiset  saamelaiselinkeinot  ja  uudet saamelaiselinkeinot  elävöittävät  saamelaisaluetta  ja  tarjoavat  riittävän  elannon. Näillä  sanoin  avaan  saamelaisten  kansallispäiväseminaarin  ja  toivotan  kaikille osallistujille hyvää kansallispäivää!</p>
    <p xml:lang="sms">___________________________________________________________________________________________ Juvvá Lemet                                                                                                Skierri- Peuratie 15 Klemetti Näkkäläjärvi                                                                                            FIN 99400 Enontekiö</p>
  </body>
</document>
