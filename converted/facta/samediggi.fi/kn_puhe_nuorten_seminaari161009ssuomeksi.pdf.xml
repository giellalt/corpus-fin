<document xml:lang="fin" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>996</wordcount>
    <conversion_status type="standard"/>
    <availability>
      <free/>
    </availability>
    <multilingual/>
    <origFileName>http://www.samediggi.fi/index.php?option=com_docman&amp;task=doc_download&amp;gid=1119&amp;Itemid=10</origFileName>
    <parallel_text xml:lang="sme" location="puhe_nuorten_seminaari_161009_kn_pohjoissaameksi.pdf"/>
    <metadata>
      <uncomplete/>
    </metadata>
    <version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="koi">16.10.2009</p>
    <p>Arvoisa  kulttuuri-  ja  urheiluministeri  Stefan  Wallin,  lapsiasiainvaltuutettu,  arvovieraat,  ja  ennen kaikkea  saamelaisnuoret.</p>
    <p>Aluksi haluan toivottaa myös omasta puolestani toivottaa onnea saamelaiskäräjien kulttuuripalkinnon saaneelle SomBy-rockyhtyeelle.</p>
    <p>Kiitän kutsusta tähän tärkeään tilaisuuteen ja olen hyvin iloinen nähdessäni että tämä nuortenkonferenssi on ollut tuonut tänne näin paljon saamelaisnuoria paikalle. Tämä tilaisuus osoittaa että meillä on aktiivisia saamelaisnuoria ja sen että saamelaispolitiikalla on tulevaisuutta.</p>
    <p>Saamelaiskäräjien  perustamisesta  on  vajaa  15  vuotta  aikaa.  Saamelaiskäräjät  on  vakiinnuttanut asemansa osana suomalaista yhteiskuntaa, mutta saamelaisnuorten osallisuus on kehittynyt hitaasti. Saamelaisnuoret  ovat  tuoneet  aktiivisesti  omia  esityksiä  ja  näkemyksiään  yhdistyksensä,  Suomen Saamelaisnuorten kautta vuodesta 1998 lähtien. Kansalaisjärjestötoiminta on tärkeää mutta saamelaisnuorten  aseman  kehittäminen  ja  huomioiminen  saamelais-  ja  valtakunnan  politiikassa  tarvitsee institutionaalisempaa  otetta.  Ollessani  Saamelaiskäräjien  jäsenenä  ja  sen  kulttuurilautakunnan  puheenjohtajana  2000-luvun alussa esitin  nuorisoelimen perustamista Saamelaiskäräjien  yhteyteen ja järjestimme  asiassa  seminaarin.  Aika  ei  ollut  vielä  silloin  kypsä  nuorisoelimelle.  Nuorisoelimen perustamista vastustettiin,  koska ei  haluttu  käsitellä nuorten asioita  erillisenä muiden saamelaisten asemasta.</p>
    <p>Viime  saamelaiskäräjävaaleissa  saamelaiskäräjät  nuortui  ja  tarve  ja  hyväksyntä  nuorisoelimen  perustamiseksi  saatiin  Saamelaiskäräjien  yleiskokoukselta.  Saimme  hyvin  nopeasti  hankkeellemme nuorisoelimen perustamiseksi Saamelaiskäräjien yhteyteen  taloudellista ja tiedollista tukea  opetusministeriöltä, jonka rahoituksen turvin olemme asettaneet työryhmän tälle vuodelle valmistelemaan nuorisoelimen perustamista  Saamelaiskäräjien yhteyteen.  Työryhmä koostuu saamelaisnuorista ja he ovat tarttuneet tehtäväänsä vakavasti ja tehokkaasti – tämä seminaari on tästä hyvä osoitus. Nuoret  saavat  esityksensä  nuorisoelimeksi,  sen  rahoitukseksi  ja  tehtäviksi  valmiiksi  tänä  syksynä,  ja toivon,  että  nuorisoelin  on  toiminnassa  ensi  vuoden  alusta  lähtien.  Tämä  kuitenkin  edellyttää  sitä, että saamme opetusministeriöltä pysyvän erityisavustuksen nuorisoelimen toimintaan. Toivon, että saamme rahoituksen nuorisoelimen toimintaan.</p>
    <p>Saamelaisyhteisömme  tulevaisuus  on  nuorten  ja  lasten  varassa.  Vanhemmat  sukupolvet  siirtävät tietotaitonsa lapsille ja nuorille ja on heidän  tehtävänsä kantaa kulttuuria taas  uusille sukupolville. Saamelaiskulttuuriin  asema  suomalaisessa  yhteiskunnassa  on  parantunut  1900-luvun  tilanteesta mutta saamen kielten ja kulttuurin tulevaisuus ei ole riittävän turvattua jotta voisimme huokaista ja olla tyytyväisiä nykyiseen tilanteeseen. Tarvitsemme nuorten näkemyksiä siitä, miten voimme turvata saamelaiskulttuurin ja kielten elinvoimaisuuden tuleville sukupolville. Tulevalla nuorisoelimellä on paljon työnsarkaa ja vastuuta.</p>
    <p>Pidän tärkeänä, että tulevalle nuorisoelimelle turvataan aitoa päätäntävaltaa ja resursseja. Olisi hienoa, että nuorisoelin voisi myöntää rahoitusta nuorisoa koskeviin hankkeisiin ja toimintoihin, osallistua vaikuttamaan valtakunnalliseen nuorisopolitiikkaan ja tehdä aloitteita ja esityksiä saamelaisnuorten  aseman  parantamiseksi.  En  halua  liikaa  ohjata  nuorten  esityksiä  nuorisoelimeksi,  mutta toivoisin,  että  tuleva  nuorisoelin  käsittelisi  myös  saamelaiselinkeinoihin,  koulutuspolitiikkaan  ja</p>
    <p>Juvvá Lemet – Klemetti Näkkäläjärvi www.samediggi.fi  Ságadoalli – Puheenjohtaja Saamelaiskäräjät Tel: +358505242109 Skierri Peuratie 15 ympäristönsuojeluun  ja  ilmastonmuutokseen  liittyviä  kysymyksiä.  Erityisen  painokkaasti  nuorisolautakunnan  tulisi  pohtia  saamelaisten  kotiseutualueen  vetovoimaisuuden  kehittämistä  ja  pohtia saamelaisnuorten aseman parantamista myös saamelaisten kotiseutualueen ulkopuolella. Kansainvälinen saamelaisnuorten välinen yhteistyö on myös hyvin tärkeää ja en näe mitään estettä sille, että saamelaisten yhteisen elimen, Saamelaisen parlamentaarisen Neuvoston, alaisuuteen perustettaisiin yhteispohjoismainen nuoriselin, jos saamelaisnuoret niin haluavat.</p>
    <p>Saamelaiskulttuurissa eri sukupolvet ovat perinteisesti yhdessä harjoittaneet perinteisiä elinkeinoja ja  oppiminen  on  tapahtunut  vanhemmalta  sukupolvelta  nuoremmalle.  Peruskoulujärjestelmä  on muuttanut  tilannetta  ja  saamelaisten  perinteisten  elinkeinojen  oppiminen  on  muuttunut  ja  pääosa elinkeinojen oppimisesta tapahtuu lomilla ja peruskoulun jälkeisissä oppilaitoksissa. Koulumaailma tarjoaa  saamelaisnuorille  uusia  mahdollisuuksia  ja  erityisen  tärkeää  olisi  taata  se,  että  saamelaiset nuoret  voisivat  saada  myös  korkeakoulutusta  saamelaisten  kotiseutualueella.  Samoin  tulee  turvata perinteisten  saamelaiselinkeinojen  elinvoimaisuus.  Myös  koulumaailman  tulisi  muuttua  siten,  että saamelaislapset ja nuoret voivat harjoittaa omaa kulttuuriaan ja oppia saamelaiskulttuurin  perinteisiä taitoja myös käydessään koulua.</p>
    <p>Saamelaisnuoret  ja  lapset  joutuvat  kohtaamaan  suomalaisesta  yhteiskunnasta  suurta  painetta  omaa kulttuuriaan  kohtaan.  Media  välittää  kuvaa  ns.  länsimaisesta  nuorisokulttuurista  eikä  saamelaista nuorisokulttuuritarjontaa  ole  laajasti  Suomen  saamelaisalueella.  Viime  vuosina  saamelaisnuorisokulttuurin näkyvimmäksi muodoksi on noussut uusi saamelaismusiikki, josta olen itse hyvin iloinen ja  uudet  saamelaismusiikin  muodot  tukevat  saamelaisnuorten  saamelaista  identiteettiä.  Jokainen sukupolvi  jättää  oman  jälkensä  saamelaiskulttuuriin.  On  tärkeää  saamelaiskulttuurin  kehittämisen rinnalla säilyttää ja ylläpitää perinteistä saamelaiskulttuuria ja kulttuurista tietoutta.  Perinteet, elinkeinon  harjoittamisen  tavat  ja      kulttuurinen  tietoutemme  sekä  kieli  erottavat  perinteiset  elinkeinomme  valtakulttuurin  elinkeinoista.  Saamelaisten  elinkeinojen  perinteisiä  elinkeinon  harjoittamisen tapoja on ylläpidettävä ja kehitettävä saamelaiskulttuurin perinteitä kunnioittaen. Saamelaisporonhoidon lumi-, maasto-, paikannimi- ja korvamerkkitietämys on kulttuurista pääomaa kuten myös poronhoidon  harjoittamisen  malli  perinteisine  laidunkiertojärjestelmineen.  Tämä  on  saamelaisporonhoidon  kulttuurista  ydintä, jonka tulee säilyä. Suomen valtion  poronhoito-  ja tukipolitiikka  yhdenmukaistaa  poronhoitoa  Suomessa,  mutta  meidän  saamelaisten  on  tätä  vastustettava.  Jos  menetämme  saamelaisporonhoidon  kulttuurisen  pääoman,  mikä  on  saamelaiskulttuurin  ja  saamelaisporonhoidon tulevaisuus?</p>
    <p>Saamelaisporonhoidon lisäksi meidän ja saamelaisnuorten on turvattava saamen käsityön, taidekäsityömme  tulevaisuus  ja  elinmahdollisuudet.  Saamelaiskäsityö  heijastaa  kulttuurimme  luontosidonnaisuutta ja monikulttuurisuutta. Nuoria saamelaisia saamen käsityöntekijöitä tarvitaan lisää ja saamelaiskäsityön suoja on turvattava. Olen huolissani siitä kehityksestä, että saamen käsityötä opiskelee, tekee ja markkinoi yhä useammin suomalainen käsityöntekijä. Sámi Duodi on tärkeää kulttuuriperintöämme, jonka tulee tuoda elanto saamelaisille.  Onneksi Sámi Duodji merkki takaa saamen käsityön aitouden.</p>
    <p>Eri  puolilla  saamelaisaluetta  on  epätasa-arvoiset  mahdollisuudet  päästä  toisen  ja  korkeamman  asteen  koulutukseen.  Olisi  tärkeää,  että  kaikilla  saamelaisnuorilla  olisi  asuinpaikasta  riippumatta mahdollisuus  päästä  koulutukseen  saamelaisten  kotiseutualueella  omassa  asuinkunnassaan.  Toisen asteen  koulutus  myös  saamelaiselinkeinoissa  ja  käsitöissä  on  pääosin  suomenkielistä,  mikä  ei  tue saamelaiskulttuurin tulevaisuutta eikä turvaa saamen kielen ja kulttuurin jatkuvuutta. Saamelaisten kotiseutualueen  ulkopuolella  olevien  saamelaisnuorten  mahdollisuudet  päästä  saamenkielen  ja  – kulttuurin mukaiseen koulutukseen ovat vielä heikommat. Haasteet ovat suuria, mutteivät mahdottomia, ja toivoisinkin saamelaisnuorilta ennakkoluulottomia ehdotuksia tilanteen parantamiseksi.</p>
    <p>Internet  tarjoaa  uusia  mahdollisuuksia  osallistuttaa  nuoria  Saamelaiskäräjien  toimintaan  ja  tarjoaa nuorille virtuaalisia kohtaamispaikkoja. Facebookissa on jo nykyisin erilaisia saamelaisnuorten ja – järjestöjen yhteisöverkostoja. Toivoisin, että saamelaisnuoret kehittäisivät Saamelaiskäräjien yhteyteen  erilaisia  virtuaalisia  nuorten  kohtaamispaikkoja  henkilökohtaisia  kohtaamispaikkoja  unohtamatta.</p>
    <p>En halua kasata teille nuorille liian paljon paineita vaikka Saamelaiskäräjät odottaakin teiltä paljon ja haluamme tukea nuorten osallisuutta ja esityksiä. Kunnissa on pitkään toiminut nuorisovaltuustoja ja nuorisovaltuustoilla toimii yhteinen katto- ja neuvontajärjestö. Kokemuksia, hyviä ja huonoja on  nuorisovaltuustotoiminnasta  saatu.  Huonot  kokemukset  koskevat  yleensä  sitä,  että  nuorisovaltuustolle ei ole annettu aitoa päätäntävaltaa. Näin ei saa tapahtua Saamelaiskäräjillä.  Saamelaiskäräjät on saamelaisten eduskunta ja perustettavan nuorisoelimen painoarvo on sen mukainen.</p>
    <p>Arvoisat nuoret, ministeri Wallin ja hyvät arvovieraat,</p>
    <p>Olen  hyvin  iloinen  saamelaisnuorten  aktiivisesta  panostuksesta  saamelaisnuorten  aseman  parantamiseksi.  Haluan  että  teette  oman  mallisensa  ja  näköisenne  nuorisoelimen.  Politiikka  ja  yhteisten asioiden hoitaminen voi näyttäytyä tylsältä ja kuivalta. Haluisinkin muistuttaa että  teidän nuorten ei tarvitse  seurata  kaikessa  vanhempien  sukupolvien  mallia  vaan  muistakaa,  että  yhteisten  asioiden edistämisen tulee olla antoisaa ja mielellään myös hauskaa. Tietyt hallinnolliset velvoitteet on aina virallisissa elimissä täytettävä, mutta muuten toimintamalli on vapaa. Saamelaiskäräjät odottaa teiltä paljon ja annamme teille kaiken tukemme jotta voimme edistää saamelaisnuorten asemaa Suomessa. Kiitos että olen saanut tuoda Saamelaiskäräjien tervehdyksen tähän tilaisuuteen.</p>
  </body>
</document>
