<document xml:lang="fin" id="no_id"><header><title/><genre code="facta"/><author><unknown/></author><wordcount>340</wordcount><conversion_status type="standard"/><availability><free/></availability><origFileName>http://www.samediggi.fi/index.php?option=com_docman&amp;task=doc_download&amp;gid=807&amp;Itemid=10</origFileName><parallel_text xml:lang="sme" location="gollegiella_sahka_071108.pdf"/><metadata><uncomplete/></metadata><version>XSLtemplate $Revision: 125457 $; file-specific xsl  Revision; common.xsl  $Revision: 154948 $; </version></header><body><p>12.11.2008</p>
<p>Arvoisa oikeusministeri Tuija Brax, työ- ja integraatioministeri Dag Terje Andersen, maatalousmi</p>
<p>nisteri  Eskil    Erlandsson,  saamelaiskäräjien  presidentit  Lars  Anders  Baer  ja  Egil  Olli,  Gollegiella arviointilautakunnan  puheenjohtaja  Pekka  Sammallahti  sekä  Gollegiella-palkinnon  saajat,  Sámi</p>
<p>Siida ry ja Henrik Barruk.</p>
<p>Gollegiella-palkinto  on  tärkeä  perinne  jonka  symbolinen  merkitys  saamen  kielen  edistämiselle  ja saamen  kansan  yhtenäisyydelle  on  suuri.  On  tärkeää,  että  voimme  tukea  ja  antaa  tunnustusta  saamen kielen edistämiselle saamelaisyhteisön sisällä. Tällaiset tunnustukset ovat yhä tärkeämpiä tukia</p>
<p>saamenkielen  kehittämispyrkimyksissä.  Golllegiella-palkintoperinteen  on  jatkuttava,  ja  olisi  tärkeää, että voisimme kehittää myös saamelaiskulttuurin edistämiselle vastaavan palkintojärjestelmän.</p>
<p>Tämän vuoden Gollegiella palkinnon saajissa on nostettu erinomaisesti esille kansalaisyhteiskunnan tekemä työ saamen kielen hyväksi. Vaikka saamelaisilla on omat edustukselliset elimensä, saamelaiskäräjät,  niin  aktiivisia  kansalaisia  ja  järjestöjä  tarvitaan  saamen  kielen  aseman  edistämiseksi. Aktiivisella  kansalaisjärjestöllä  kuten  Sámi  Siidalla  on  merkittävä  vaikutus  toimialueellaan  esimerkkinä ja oikeuksien vaatijana. Sámi Siida on toiminnallaan luonut luontevia kielenkäyttötilanteita osaksi saamelaisten arkipäivää Utsjoen kunnassa. Juuri arkipäivän kielenkäyttötilanteiden lisääminen ja luonnollisen saamen kielen käyttöympäristön luominen tukevat  saamen kielen säilymistä ja kehittymistä.  Tässä tilaisuudessa mielelläni sanoisin, että Sami Siidan työnsarka olisi ohi ja että saamen kielen asema olisi sellaisessa tilanteessa että järjestöjen tukea ja kehitystyötä ei enää tarvita, mutta  tilanne  ei  ole  näin.  Saamen  kielen  edistämistä  ja  edunvalvontaa  tarvitaan  aivan  yhtä  paljon kuin  ennenkin.    Erityisesti  tarvitsemme  kansalaisjärjestöjä  osoittamaan  epäkohtia  saamen  kielilain toteutumisessa ja vaatimaa oikeuksien toteutumista.  Toivottavasti tämä palkinto innostaa Sámi Siidaa jatkamaan entistä ponnekkaammin saamen kielen ja sen käytön edistämistä Utsjoen kunnassa.</p>
<p>Toinen Gollegiella-palkinnon saaja Henrik Barruk on toiminnallaan esimerkki meille kaikille. Hän</p>
<p>on  peräänantamattomasti  ja  pyyteettömästi  edistänyt  ja  kehittänyt  uumajansaamen  asemaa  ja  opetusta  Ruotsissa  jo  kahdenkymmenen  vuoden  ajan.  Uumajansaame  on  yksi  erittäin  uhanalaisista</p>
<p>saamen kielistä. Kielen tulevaisuus riippuu juuri Barrukin kaltaisista uranuurtajista. Kielen pelastaminen  ja  kehittäjänä  toimiminen  ei  ole  helppoa  työtä,  ja  ympäröivän  yhteiskunnan  paineet  voivat painostaa luopumaan kielen pelastamistyöstä. Henrik  Barrukin  pitkäjänteinen  työ on osoitus  myös hänen  henkisestä  vahvuudestaan.  Saamen  kielet  tarvitsevat  tällaisia  uranuurtajia  yhä  enemmän,  ja toivon  että  Henrik  Barrukin  antama  esimerkki  innostaa  myös  nuorta  saamelaissukupolvea  edistämään omaa kulttuuriaan ja saamen kieltä.</p>
<p>Lämpimät  onnitellut  palkinnon  saajille  ja  toivotan  teille  onnea  ja  menestystä  tärkeässä  työssänne saamen kielen edistämiseksi.</p>
</body></document>