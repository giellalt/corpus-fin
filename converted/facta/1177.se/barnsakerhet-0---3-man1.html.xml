<document xml:lang="fin" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>265</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="swe"/>
      <language xml:lang="fin"/>
    </multilingual>
    <origFileName>http://www.1177.se/Nationella-minoritetssprak/Nationella-minoritetssprak/Finska/Barn/Barnsakerhet-0---3-man1</origFileName>
    <parallel_text xml:lang="eng" location="barnsakerhet-0---3-man.html"/>
    <parallel_text xml:lang="swe" location="barnsakerhet-03-man.html"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="swe">Lapsiturvallisuus, 0–3 kk / Barnsäkerhet 0 - 3 mån - 1177 Vårdguiden - sjukdomar, undersökningar, hitta vård, e-tjänster</p>
    <p type="title">SuomeksiFinska</p>
    <list>
      <p type="listitem">Takaisin teeman aloitussivulle</p>
    </list>
    <p type="title" xml:lang="swe">Lapsiturvallisuus, 0–3 kkBarnsäkerhet 0 - 3 mån</p>
    <p type="title">Neuvoja ja ohjeita</p>
    <list>
      <p type="listitem">On hyvä pitää lapsesta toisella kädellä kiinni hoitopöydästä pois päin käännyttäessä.</p>
      <p type="listitem">Lasta kylvettäessäsi – pidä tukevalla otteella kiinni lapsen käsivarresta samalla tukien omalla käsivarrellasi tämän niskaa.</p>
    </list>
    <p type="title">Putoamisvammojen ehkäisemiseksi</p>
    <list>
      <p type="listitem">pidä lasta aina silmällä tämän ollessa hoitopöydällä</p>
      <p type="listitem">pyri aina pitämään lapsesta toisella kädellä kiinni kääntyessäsi hoitopöydästä pois päin</p>
      <p type="listitem">varmista, että hoitopöytä on tukeva lapsen potkimisesta huolimatta</p>
      <p type="listitem">laita babysitteri aina lattialle. Isommat lapset on myös hyvä kiinnittää vyöllä, sillä istuin saattaa kaatua jos lapsi nojaa ilman vyötä eteenpäin</p>
    </list>
    <p type="title">Palovammojen ehkäisemiseksi</p>
    <list>
      <p type="listitem">vältä kuuman kahvin tai teen juomista lapsen ollessa sylissäsi</p>
      <p type="listitem">varmista, ettei kylpyvesi ole liian kuumaa – voit käyttää joko lämpömittaria tai kokeilla veden lämpötilaa kyynärpäälläsi</p>
      <p type="listitem">pidä huoli, että lapsi on aurinkoisena päivänä mahdollisimman paljon varjossa</p>
    </list>
    <p type="title">Automatkan turvallisuuden parantamiseksi</p>
    <list>
      <p type="listitem">huolehdi, että lapsi istuu aina turvavöihin kiinnitettynä hyväksytyssä turvakaukalossa</p>
      <p type="listitem">varmista, ettei turvakaukalo ole vahingoittunut, jos ostat kaukalon käytettynä</p>
      <p type="listitem">varmista, ettei autossa ole irrallisia esineitä, jotka voivat lennellä ympäriinsä voimakkaassa jarrutuksessa</p>
    </list>
    <p>On olemassa vauvojen turvakaukaloita, jotka voi kiinnittää sekä etu- että takapenkille. Noudata aina asennusohjeita.</p>
    <p type="title">Kuulon suojaamiseksi on hyvä</p>
    <list>
      <p type="listitem">välttää kovia äänenvoimakkuuksia, esimerkiksi kovaäänistä musiikkia tai yllättäviä kovia ääniä</p>
      <p type="listitem">varmistaa, ettei lapsen leikkikaluista lähde liian voimakkaita, kimeitä ääniä – kokeile niitä ennen ostamista</p>
    </list>
    <p type="title">Muiden onnettomuuksien ehkäisy</p>
    <p>Muunlaisten onnettomuuksien ehkäisemiseksi on hyvä tarkastaa lapsen varusteet ja leikkikalut säännöllisesti, esimerkiksi lastenvaunujen jarrut ja tutin kuminuppi.</p>
    <p type="title">Passiivinen tupakointi</p>
    <p>Passiivinen tupakointi altistaa lapsen terveysriskeille. Jos tupakoinnin lopettaminen kokonaan ei onnistu, voi tupakointitapojaan muuttaa ja olla polttamatta kotona. Täysin savuton ympäristö on lapselle paras.</p>
  </body>
</document>
