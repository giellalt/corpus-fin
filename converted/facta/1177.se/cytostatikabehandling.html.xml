<document xml:lang="fin" id="no_id"><header><title/><genre code="facta"/><author><unknown/></author><wordcount>223</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="fin"/></multilingual><origFileName>http://www.1177.se/Nationella-minoritetssprak/Nationella-minoritetssprak/Finska/Behandling-vid-cancer/Cytostatikabehandling</origFileName><parallel_text xml:lang="eng" location="cytostatikabehandling.html"/><parallel_text xml:lang="rus" location="cytostatikabehandling.html"/><parallel_text xml:lang="swe" location="cytostatikabehandling.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="swe">Sytostaattihoito / Cytostatikabehandling - 1177 Vårdguiden - sjukdomar, undersökningar, hitta vård, e-tjänster</p>
<p type="title">SytostaattihoitoCytostatikabehandling</p>
<p type="title">Yleiskatsaus</p>
<list><p type="listitem">Kemoterapia annetaan yleensä suoraan verenkiertoon tiputuksessa. Tiputus voi kestää puolesta tunnista useaan tuntiin.</p>
</list><p type="title">Yleistä</p>
<p>Sytostaatit ovat lääkkeitä, joita käytetään etupäässä erilaisten syöpäsairauksien hoitoon. Lääkkeen toimintatapana on tappaa syöpäsolut. Aiemmin näitä lääkkeitä on kutsuttu yleisesti solumyrkyiksi.</p>
<p>Sytostaattihoito on elimistölle usein kuormittavaa. Kun potilaalla on syöpä, lääkärin on aina harkittava onko sytostaattihoito sopiva. Joskus on parempi hoitaa sädehoidolla, muilla lääkkeillä tai olla hoitamatta kokonaan.</p>
<p type="title">Valmistelu</p>
<p>Ennen sytostaattihoidon alkamista tehdään yleensä erilaisia tutkimuksia. Niiden avulla lääkäri pystyy päättelemään millaisesta syövästä on kyse, kasvaimen koon ja sen levinneisyyden. Lääkärin on myös tutkittava, onko potilaalla muita sairauksia tai vaivoja, jotka saattavat vaikuttaa sytostaattihoidossa käymiseen.</p>
<p type="title">Kuinka hoito tehdään?</p>
<p>Useimmiten sytostaatti annetaan suoraan verenkiertoon tiputuksessa. Tiputus kestää yleensä enintään muutaman tunnin. Tiputus annetaan yleisimmin sairaalassa.</p>
<p>Hoitoa annetaan tavallisesti muutamana peräkkäisenä päivänä, minkä jälkeen on muutaman viikon tauko ennen seuraavan hoitojakson alkua.</p>
<p>Sytostaatteja on myös tablettimuodossa, jolloin niitä voi ottaa kotona.</p>
<p type="title">Vointi hoidon jälkeen</p>
<p>Sytostaatit vaikuttavat syöpäsolujen ohella myös terveisiin soluihin. Tämän vuoksi haittavaikutukset ovat yleisiä. Haittavaikutukset ja niiden voimakkuus riippuvat sytostaatin tyypistä, sen annostuksesta ja hoitokertojen määrästä. Eri ihmiset ovat eri tavoin herkkiä haittavaikutuksille. Niitä voivat olla esim. pahoinvointi, hiustenlähtö tai infektiot. Haittavaikutuksia voidaan usein lievittää erilaisin lääkkein. Jotta haittavaikutuksia voitaisiin hoitaa, on tärkeä kertoa henkilökunnalle kuinka voit hoitojen jälkeen. Hoidon päätyttyä haittavaikutuksetkin menevät yleensä ohi.</p>
</body></document>
