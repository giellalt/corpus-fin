<document xml:lang="fin" id="no_id"><header><title/><genre code="facta"/><author><unknown/></author><wordcount>236</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="fin"/></multilingual><origFileName>http://www.1177.se/Nationella-minoritetssprak/Nationella-minoritetssprak/Finska/Behandling-vid-cancer/Stralbehandling</origFileName><parallel_text xml:lang="eng" location="stralbehandling.html"/><parallel_text xml:lang="rus" location="stralbehandling.html"/><parallel_text xml:lang="swe" location="stralbehandling.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="swe">Sädehoito / Strålbehandling - 1177 Vårdguiden - sjukdomar, undersökningar, hitta vård, e-tjänster</p>
<p type="title" xml:lang="swe">SädehoitoStrålbehandling</p>
<p type="title">Yleiskatsaus</p>
<p type="title">Yleistä</p>
<p>Sädehoito on yleinen syöpäsairauksien hoitomuoto. Hoidon tarkoituksena on parantaa tai lievittää sairautta ja ehkäistä sen uusiutumista.</p>
<p>Säteily kohdistuu rajatulle alueelle vartaloa, juuri siihen kohtaan missä syöpäkasvain on. Säteily vaurioittaa sekä terveitä soluja että syöpäsoluja, mutta terveet solut pystyvät korjaamaan itsensä paremmin.</p>
<p>Sädehoito voi vaikuttaa sekä miehen että naisen hedelmällisyyteen, jos sitä annetaan esimerkiksi munasarjoihin tai kiveksiin. Lasten hankintaa suunniteltaessa on puhuttava asiasta lääkärin kanssa ennen sädehoidon aloittamista.</p>
<p type="title">Valmistautuminen</p>
<p>Ennen hoidon aloittamista voidaan tarvita erilaisia valmistelevia toimia. Ne voivat olla lääkärikäyntejä, röntgentutkimuksia sekä erilaisten apuvälineiden kokeilua, jotka auttavat oikean asennon pysymisessä sädehoidon aikana. Yleensä ennen hoitoa tarvitaan muutama käynti sädehoito-osastolla.</p>
<p type="title">Kuinka hoito tehdään?</p>
<p>Sädehoidon aluksi käydään makuulle hoitohuoneessa olevalle hoitopöydälle. Sairaanhoitajat säätävät sädetyslaitteen niin, että hoito kohdistuu oikealle alueelle. Säätöjen jälkeen sairaanhoitajat siirtyvät viereiseen tilaan, josta käsin hoitoa valvotaan tv-ruudun kautta. Jos jokin tuntuu kummalliselta, voidaan hoito keskeyttää ja henkilökunta palaa hoitohuoneeseen.</p>
<p>Sädetys ei tee kipeää ja se kestää vain muutaman minuutin. Hoitokertojen määrä vaihtelee: niitä saattaa olla vain yksi, tai niitä saattaa olla joka arkipäivä useiden viikkojen ajan.</p>
<p type="title">Vointi tutkimuksen jälkeen</p>
<p>Hoidolla voi olla haittavaikutuksia, koska säteilyä kohdistuu myös elimistön terveisiin soluihin. Haittavaikutukset riippuvat myös siitä missä kohtaa kasvain sijaitsee ja kuinka paljon säteilyä saadaan. Väsymys on melko tavallinen oire, ja lisäksi voi esiintyä esimerkiksi ihon punoitusta, nielemisvaikeuksia tai ulosteen löysyyttä.</p>
<p>Sädehoito-osaston hoitajat ja lääkärit antavat lisätietoja ja neuvoja haittavaikutusten lievittämisestä.</p>
</body></document>
