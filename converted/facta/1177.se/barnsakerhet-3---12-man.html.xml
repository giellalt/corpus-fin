<document xml:lang="fin" id="no_id"><header><title/><genre code="facta"/><author><unknown/></author><wordcount>698</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="fin"/></multilingual><origFileName>http://www.1177.se/Nationella-minoritetssprak/Nationella-minoritetssprak/Finska/Barn/Barnsakerhet-3---12-man</origFileName><parallel_text xml:lang="eng" location="barnsakerhet-3---12-man.html"/><parallel_text xml:lang="swe" location="barnsakerhet-3-man1-ar.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="swe">Lapsiturvallisuus, 3 kk – 1 v. / Barnsäkerhet 3 - 12 mån - 1177 Vårdguiden - sjukdomar, undersökningar, hitta vård, e-tjänster</p>
<p type="title">Lapsiturvallisuus, 3 kk – 1 v.Barnsäkerhet 3 - 12 mån</p>
<p type="title">Neuvoja ja ohjeita</p>
<list><p type="listitem">Kattiloiden kahvat on hyvä kääntää sisäänpäin ja liedelle on syytä hankkia liesisuoja kun lapsen kiinnostus liettä kohtaan lisääntyy.</p>
<p type="listitem">Kokeile säännöllisesti, että tutti on ehjä sen kuminupista vetämällä.</p>
</list><p type="title">Putoamisvammojen ehkäisemiseksi on hyvä</p>
<list><p type="listitem">pitää lasta silmällä aina tämän ollessa hoitopöydällä</p>
<p type="listitem">käyttää ainoastaan kävelytuolia, jossa on porraseste, joka estää tuolia ajautumasta reunan yli portaikkoon</p>
<p type="listitem">pitää lasta aina silmällä tämän istuessa lastenvaunussa</p>
<p type="listitem">käyttää valjaita vaunussa kun lapsi alkaa liikkua enemmän</p>
<p type="listitem">kiinnittää korkeat syöttötuolit pöytään erityisellä kiinnittimellä</p>
<p type="listitem">nostaa lapsi pois syöttötuolista siksi aikaa kun tätä ei voi pitää silmällä</p>
<p type="listitem">käyttää porttia sekä portaikon ylä- että alapäässä, jos kotona on portaat</p>
<p type="listitem">että kaiteissa, aidoissa ja portaikoissa on korkeintaan kymmenen senttimetrin välit</p>
<p type="listitem">laskea pinnasängyn pohjaa ennen kuin lapsi oppii nousemaan ylös</p>
<p type="listitem">ettei anna lapsen nukkua vanhempien sängyssä ilman silmälläpitoa</p>
<p type="listitem">kiinnittää painavat huonekalut seinään huonekaluankkurilla</p>
<p type="listitem">varmistaa, että ikkunoissa ja parvekkeen ovissa on salvat, joita lapsi ei saa avattua.</p>
<p type="listitem">hankkia kylpyammeeseen liukueste</p>
</list><p type="title">Palovammojen ehkäisemiseksi</p>
<list><p type="listitem">vältä kuuman kahvin tai teen juomista lapsen ollessa sylissäsi</p>
<p type="listitem">varmista, ettei lapsen kylpyvesi ole liian kuumaa –voit tarkistaa lämpötilan joko lämpömittarilla tai kyynärpäällä kokeilemalla</p>
<p type="listitem">pidä lasta silmällä tämän ollessa kylvyssä, ettei lapsi pääse vääntämään kuumavesihanaa auki</p>
<p type="listitem">pidä huoli, etteivät lämpöpatterit ole yli 60 asteisia, tai että niissä on suojat</p>
<p type="listitem">on lieden oltava kiinnitettynä seinään kaatumisen estämiseksi ja siinä pitää olla liesisuoja</p>
<p type="listitem">tulee uuninluukussa olla lukko ja uuniluukun suojus mikäli uunin luukun lämpötila ylittää 60 astetta</p>
<p type="listitem">sijoita kuumat esineet pois lapsen ulottuvilta</p>
<p type="listitem">pidä huoli, että lapsi on aurinkoisena päivänä mahdollisimman paljon varjossa tai että lapsella on auringolta suojaavat vaatteet ja aurinkohattu</p>
</list><p type="title">Tukehtumisen välttämiseksi</p>
<list><p type="listitem">kerää pois pienet esineet, jotka voivat juuttua lapsen kurkkuun</p>
<p type="listitem">pidä huoli, ettei lapsi saa käsiinsä muovipusseja</p>
<p type="listitem">anna lasten istua aina syödessään</p>
<p type="listitem">säilytä pähkinöitä lasten ulottumattomissa</p>
<p type="listitem">vedä usein tutin kuminupista kokeillaksesi onko se ehjä</p>
</list><p>On olemassa erityisiä pienosasylintereitä joiden avulla voi kokeilla onko jokin esine liian pieni lapselle annettavaksi tukehtumisriskin vuoksi. Sylinterin voi saada neuvolasta tai kuluttajaneuvonnasta.</p>
<p type="title">Kuulon suojaamiseksi on hyvä</p>
<list><p type="listitem">välttää kovia äänenvoimakkuuksia, esimerkiksi kovaäänistä musiikkia tai yllättäviä kovia ääniä</p>
<p type="listitem">varmistaa, ettei lapsen leikkikaluista lähde liian voimakkaita, kimeitä ääniä – kokeile niitä ennen ostamista</p>
</list><p type="title">Myrkytyksen välttämiseksi</p>
<list><p type="listitem">säilytä kemikaaleja ja lääkkeitä lasten ulottumattomissa, esimerkiksi lukittavassa lääkekaapissa</p>
<p type="listitem">pidä huoli, ettei lapsi pääse käsiksi savukkeisiin tai nuuskaan</p>
<p type="listitem">varmista, ettei kotonanne ole myrkyllisiä kasveja</p>
</list><p type="title">Sähköonnettomuusriskin vähentämiseksi on hyvä</p>
<list><p type="listitem">varustaa kaikki pistokerasiat pistokesuojin</p>
<p type="listitem">jos kaikki johdot, sähkölaitteet ja lamput ovat ehjiä</p>
<p type="listitem">ettei lapsi voi tarttua roikkuviin sähköjohtoihin</p>
<p type="listitem">varmistaa, että sähkön pääkatkaisin on asennettu valtuutetun sähkömiehen toimesta</p>
</list><p type="title">Onnettomuuksien ehkäisemiseksi keittiössä</p>
<list><p type="listitem">säilytä teräviä esineitä lasten ulottumattomissa</p>
<p type="listitem">käytä liesisuojaa ja pidä huoli, että liesi on kiinnitetty seinään kaatumisen ehkäisemiseksi</p>
<p type="listitem">tulee uuninluukussa olla lukko ja uuniluukun suojus mikäli uunin luukun lämpötila ylittää 60 astetta</p>
<p type="listitem">pidä huoli, ettei lapsi pääse käsiksi konetiskiaineeseen tai kemikaaleihin</p>
<p type="listitem">vedä pistoke pois pistokerasiasta kun et käytä sähkölaitetta</p>
</list><p type="title">Jotta automatka olisi turvallisen</p>
<list><p type="listitem">on pidettävä huolta, että alle yhdeksän kuukauden ikäiset lapset istuvat turvavöihin kiinnitettynä hyväksytyssä turvakaukalossa.</p>
<p type="listitem">on yli yhdeksästä kuukauden ikäisten lasten istuttava hyväksytyssä turvaistuimessa selkä menosuuntaan.</p>
<p type="listitem">varmista, ettei turvakaukalo ole vahingoittunut, jos ostat sen käytettynä</p>
<p type="listitem">varmista, ettei autossa ole irrallisia esineitä, jotka voivat lennellä ympäriinsä voimakkaassa jarrutuksessa</p>
</list><p>On olemassa sekä vauvojen turvakaukaloita, että lasten turvaistuimia jotka voi kiinnittää sekä etu- että takapenkille. Noudata aina kunkin istuimen asennusohjeita.</p>
<p type="title">Vähentääksesi onnettomuusriskiä veden äärellä</p>
<list><p type="listitem">ole aina lapsen lähellä tämän uidessa tai leikkiessä veden äärellä hukkumisonnettomuuden välttämiseksi</p>
<p type="listitem">muista, että myös suuret vesilätäköt, runsasvetiset ojat, lintujen juoma-altaat ja pienet lammet voivat muodostaa hukkumisriskin pienelle lapselle</p>
<p type="listitem">tyhjennä pienten lasten kahluualtaat vedestä kun niitä ei käytetä</p>
<p type="listitem">varmista, että lapsella on oikean kokoiset omalle painolle tarkoitetut pelastusliivit</p>
</list><p>On olemassa säännöksiä kuinka uima-altaat tai muunlaisten vesialtaat tulee onnettomuuksien välttämiseksi peittää tai aidata. Kuluttajaviraston mukaan uima-altaat, matalat lammet sekä puutarhalammet pitää aidata ja niissä tulee olla lapsiturvallinen lukitus.</p>
<p type="title">Jotta pyörämatka olisi turvallinen</p>
<list><p type="listitem">käytä pyöräilykypäriä, lastenistuinta ja pinnasuojusta jos kyyditset lasta pyörällä</p>
</list><p>Alle seitsemänvuotiaille lapsille on erityisiä pienten lasten kypäriä, joiden vihreä leukahihna aukeaa rajun riuhtaisun voimasta.</p>
<p type="title">Muiden onnettomuuksien ehkäisy</p>
<p>Muunlaisten onnettomuuksien ehkäisemiseksi on hyvä tarkastaa lapsen varusteet ja leikkikalut säännöllisesti, esimerkiksi lastenvaunujen jarrut ja tutin kuminuppi.</p>
<p type="title">Passiivinen tupakointi</p>
<p>Passiivinen tupakointi altistaa lapsen terveysriskeille. Jos tupakoinnin lopettaminen kokonaan ei onnistu, voi tupakointitapojaan muuttaa ja olla polttamatta kotona. Täysin savuton ympäristö on lapselle paras.</p>
</body></document>
