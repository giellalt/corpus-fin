<document xml:lang="fin" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <wordcount>224</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.lassagammi.no/lassagammi.525276-81899.html</origFileName>
    <parallel_text xml:lang="eng" location="lassagammi.525275-81899.html"/>
    <parallel_text xml:lang="nob" location="lassagammi.519230-81899.html"/>
    <parallel_text xml:lang="sme" location="lassagammi.525271-81899_1.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="sme">Lásságámmi - Stiftelsen Lásságámmi</p>
    <p type="title" xml:lang="sme">Lásságámmi</p>
    <p>Lásságámmi oli Nils-Aslak Valkeapään antama nimi talolle, jonka hän rakennutti Isonvuonon (Storfjord) kunnalta 50-vuotislahjaksi saamalleen tontille.</p>
    <p>”luonnolla on sielunsa</p>
    <p>se puhuu omaa kieltään</p>
    <p>kuulen sen</p>
    <p>kuuntelen…”</p>
    <p>(kirjasta Eanni, eannážan)</p>
    <p>Lásságámmi oli Nils-Aslak Valkeapään antama nimi talolle, jonka hän rakennutti Isonvuonon (Storfjord) kunnalta 50-vuotislahjaksi saamalleen tontille. Tontti on paljaalla kalliolla,  ja talo oli suunniteltu suureksi turvemajaksi – siitä talon nimikin, joka suoraan käännettynä merkitsee</p>
    <p xml:lang="koi"><span type="quote">”Kalliomaja”</span>.</p>
    <p>Lásságámmi on myös sen säätiön nimi, joka hoitaa Nils-Aslak Valkeapään hengentuotteita. Säätiö perustettiin vuonna 2004 ja sen omistaa Norjan Saamelaiskäräjät, Isonvuonon kunta, Tromssan läänin Maakäräjät ja Tromssan yliopisto. Säätiön toimintapykälissä sanotaan että se vaalii Nils-Aslak Valkeapään perintöä hänen töissään  ja julkaisuissaan ilmenevän hengen ja ajattelun mukaisesti.</p>
    <p>Kun Nils-Aslak Valkeapää kuoli, Tromssan lääni ja Norjan kulttuuriministeriö myönsivät varoja niin että vastaperustettu säätiö saattoi ostaa Lásságámmin, ja että työt sen kunnostamiseksi tutkija- ja taiteilija-asunnoksi voitiin aloittaa. Säätiö hoitaa Valkeapään taiteellista tuotantoa koskevia oikeuksia.</p>
    <p>Salliessaan valittujen henkilöiden asua ja tehdä omia töitään Nils-Aslak Valkeapään talossa säätiö toivoo innoittavansa näitä asukkaita jatkuvaan ammatilliseen ja taiteelliseen kehitykseen. Asunto on periaatteessa säilytetty sellaisena kuin Nils-Aslak Valkeapää sen jälkeensä jätti. Säätiön johtokunnan asettama oma valiokunta valitsee kuka saa asua lyhyemmän tai pitemmän ajan talossa. Asumiskausien välillä taloa pidetään avoinna yleisölle sovittuina aikoina. Katso lisää tietoja Lásságámmista ja tulosta kaavake talon vuokraamista varten seuraavasta nettiosoitteesta: www.lassagammi.no</p>
    <p xml:lang="nob">Stiftelsen Lásságámmi,</p>
    <p xml:lang="fkv">Kulturkontoret,</p>
    <p xml:lang="nob">Storfjord kommune</p>
    <p xml:lang="sma">NO-9046 OTEREN</p>
  </body>
</document>
