<document xml:lang="fin" id="no_id">
  <header>
    <title>Vätsärin aktiviteetit - Luontoon.fi</title>
    <genre code="facta"/>
    <author>
      <unknown/>
    </author>
    <wordcount>533</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>http://www.luontoon.fi/vatsari/aktiviteetit?inheritRedirect=true</origFileName>
    <parallel_text xml:lang="eng" location="activities_9.html"/>
    <parallel_text xml:lang="sme" location="astoaiggevejolasvuodat_4.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Siirry sisältöön</p>
    <p>Avaa Valikko</p>
    <list>
      <p type="listitem">In English</p>
      <p type="listitem">På svenska</p>
      <p type="listitem">Anarâškielâ</p>
      <p type="listitem">Davvisámegiella</p>
      <p type="listitem">中文</p>
      <p type="listitem">По-русски</p>
    </list>
    <p type="title">Vätsäri</p>
    <list>
      <p type="listitem">Aktiviteetit</p>
      <p type="listitem">Historia</p>
      <p type="listitem">Kartat ja kulkuyhteydet</p>
      <p type="listitem">Luonto</p>
      <p type="listitem">Ohjeet ja säännöt</p>
      <p type="listitem">Palvelut</p>
      <p type="listitem">Reitit</p>
      <p type="listitem">Yleisimmät kysymykset</p>
      <p type="listitem">Lisätietoja</p>
    </list>
    <p type="title">Retkikohteet</p>
    <list>
      <p type="listitem">Kansallispuistot</p>
      <p type="listitem">Maailmanperintökohteet</p>
      <p type="listitem">Retkeilyalueet</p>
      <p type="listitem">Erämaa-alueet</p>
      <p type="listitem">Muut luontokohteet</p>
      <p type="listitem">Luontokeskukset</p>
      <p type="listitem">Vaellusreitit</p>
      <p type="listitem">Historiakohteet</p>
      <p type="listitem">Tuvat</p>
      <p type="listitem">Esteettömät kohteet</p>
    </list>
    <list>
      <p type="listitem">Hammastunturi</p>
      <p type="listitem">Kaldoaivi</p>
      <p type="listitem">Kemihaara</p>
      <p type="listitem">Käsivarsi</p>
      <p type="listitem">Muotkatunturi</p>
      <p type="listitem">Paistunturi</p>
      <p type="listitem">Pulju</p>
      <p type="listitem">Pöyrisjärvi</p>
      <p type="listitem">Tarvantovaara</p>
      <p type="listitem">Tsarmitunturi</p>
      <p type="listitem">Tuntsa</p>
      <p type="listitem">Vätsäri</p>
    </list>
    <list>
      <p type="listitem">Aktiviteetit</p>
      <p type="listitem">Historia</p>
      <p type="listitem">Kartat ja kulkuyhteydet</p>
      <p type="listitem">Luonto</p>
      <p type="listitem">Ohjeet ja säännöt</p>
      <p type="listitem">Palvelut</p>
      <p type="listitem">Reitit</p>
      <p type="listitem">Yleisimmät kysymykset</p>
      <p type="listitem">Lisätietoja</p>
    </list>
    <p>Vätsärin sivut</p>
    <p type="title">Vätsäri</p>
    <list>
      <p type="listitem">Aktiviteetit</p>
      <p type="listitem">Historia</p>
      <p type="listitem">Kartat ja kulkuyhteydet</p>
      <p type="listitem">Luonto</p>
      <p type="listitem">Ohjeet ja säännöt</p>
      <p type="listitem">Palvelut</p>
      <p type="listitem">Reitit</p>
      <p type="listitem">Yleisimmät kysymykset</p>
      <p type="listitem">Lisätietoja</p>
    </list>
    <p type="title">Vätsärin aktiviteetit</p>
    <p type="title">Mitä Vätsärissä voi tehdä?</p>
    <p type="title">Liikkua luonnossa jalan</p>
    <p>Vätsärin erämaa-alueen ainoa merkitty reitti, Piilolan polku, yhdistää Vätsärin ja norjalaisen Ylä-Paatsjoen kansallispuiston. Vätsärin pohjoisrajalle tulee kuitenkin Kirakkajärveltä Pakanajoen kämpälle 14 km:n mittainen merkitty reitti.</p>
    <p type="title">Meloa ja soutaa</p>
    <p>Inarijärvi soveltuu loistavasti melontaan, vaikka sen suuret selät ja kivikkoiset rannat vaativat retkeilijältä hyvää taitoa vesillä liikkumiseen sekä erityistä varovaisuutta.</p>
    <p type="title">Purjehtia ja liikkua moottoriveneellä</p>
    <p>Inarijärvi tarjoaa kauniita maisemia myös moottoriveneilijälle. Inarilla retkeily onkin tavallista inarilaisten kesäistä huvia. Siellä sääsket eivät kiusaa auringonottajaa, hallat eivät tuhoa marjasatoa ja kalastukseen sopivia matalikkoja on tuhatmäärin.</p>
    <p>Vätsärin alueen vesillä liikkujalle tarjoavat suojaa Pisterin ja Suolistaipaleen autiotuvat. Kulkua helpottavia veneteitä löytää Kettuniemestä ja Suolistaipaleesta, ja Kuuvan kanava on nähtävyys jo itsessään.</p>
    <p type="title">Hiihtää maastossa</p>
    <p>Vätsärin erämaa-alue tarjoaa haasteita itsenäiselle erämaan kulkijalle. Merkittyjä hiihtoreittejä ei ole, mutta autiotupiin ja lähiseudun vuokrakämppiin tukeutuen hiihtovaellus on Vätsärissäkin mahdollista.</p>
    <p type="title">Kalastaa</p>
    <p>Vätsärin erämaa tarjoaa rauhaa ja hiljaisuutta pelkäämättömälle kalastajalle sadoittain erilaisia järviä, jokia, lahtia ja lampareita. Erämaa-alueen lammissa ja järvissä voi kalastaa maksutta onkimalla ja pilkkimällä sekä lunastamalla kalastonhoitomaksun (www.eraluvat.fi) myös vieheellä, pois lukien TE-keskuksen erityisvedet (www.mmm.fi). Metsähallituksen kalastuslupa, 1564 Inarin kalastusalue (www.eräluvat.fi), on kattavuudeltaan laajempi ja oikeuttaa kalastamaan myös em. erityisvesissä sekä virtaavissa vesissä kalastusaluekartan ja lupaehtojen mukaisesti. Useita vieheitä kerrallaan käyttäville uistelijoille on Inarijärvelle tarjolla kalastuslupa 1580 Inarijärvi (www.eräluvat.fi).</p>
    <p>Enontekiön, Inarin tai Utsjoen kunnissa vakituisesti asuvilla, jotka harjoittavat ammattikalastusta, kotitarvekalastusta tai luontaiselinkeinoja, on kuitenkin oikeus saada korvauksetta lupa kalastuksen harjoittamiseen mainituissa kunnissa sijaitsevilla valtiolle kuuluvilla vesialueilla.</p>
    <p>Huomaa, että aina kun harrastetaan muuta kalastusta kuin onkimista tai pilkkimistä on 18 - 64 -vuotiaiden maksettava kalastonhoitomaksu (www.eraluvat.fi).</p>
    <p>Lisätietoja Ylä-Lapin luontokeskus Siidasta, Metsähallituksen Ivalon palvelupisteestä tai Metsähallituksen erälupien verkkokaupasta (www.eräluvat.fi).</p>
    <p><em type="italic">Gyrodactylus salaris </em>-lohiloinen ei ole vielä levinnyt arvokkaisiin Jäämereen laskeviin jokiimme. Lue lisää. </p>
    <p type="title">Metsästää</p>
    <p>Vätsärin erämaa-alue kuuluu lupa-alueeseen 1606 Vätsäri (www.eräluvat.fi). Alueelle myydään vuorokausittain rajattu määrä pienriistalupia, joilla ulkopaikkakuntalainenkin voi metsästää metsästysaikoina riekkoa, jänistä, pienpetoja sekä vesilintuja. Erämaa-aluetta ei voi yleisen karuuden vuoksi kutsua miksikään riista-aitaksi, varsinkin kun tunturimittari on tuhonnut suuren osan riekolle tyypillistä elinympäristöä. Alueelta löytyy kuitenkin myös riistan suosimia alueita: Inarijärven pohjoisrannan jängiltä tai niiden reunoilta voi alkusyksystä tavata hanhia ja muita vesilintuja sekä myöhemmin syksyllä myös riekkoja. Vätsärin tunturiylängön reuna-alueet sekä tuholta säästyneet koivikot tarjoavat riittävän riekkokannan metsästäjälle, joka haluaa nauttia todellisen erämaan rauhasta.</p>
    <p>Pienriistan metsästyslupia Ylä-Lapin alueille myyvät Metsähallituksen Ivalon palvelupiste , Ylä-Lapin luontokeskus Siida ja Metsähallituksen erälupien verkkokaupasta (www.eräluvat.fi).</p>
    <p>Metsästyksellä on suuri merkitys paikallisille asukkaille virkistäytymismuotona, ja riistasta valmistetut perinneruuat tuovat vaihtelua pohjoiseen ruokapöytään. Vätsärin alueella paikallisten metsästäjien tärkeimmät saaliseläimet ovat metso ja hirvi. Kaadetaanpa alueelta joskus karhukin.</p>
    <p>Enontekiön, Inarin ja Utsjoen kunnissa vakituisesti asuvilla on vapaa metsästysoikeus kotikuntansa valtion mailla.</p>
    <list>
      <p type="listitem">Inarin erämaan kalastuslupa</p>
      <p type="listitem">Inarijärven kalastuslupa</p>
      <p type="listitem">Vätsärin pienriistalupa</p>
    </list>
    <p type="title">Kalastonhoitomaksu 2016</p>
    <p>Valtion kalastuksenhoitomaksu ja läänikohtaiset maksut yhdistyivät kalastonhoitomaksuksi (julkaisut.metsa.fi, pdf 4.6 MB).</p>
    <p>© Metsähallitus 2017</p>
    <list/>
    <p>Jaa tämä sivu</p>
    <p>Avaa Valikko</p>
  </body>
</document>
