<document xml:lang="fin" id="no_id"><header><title>Käsivarren aktiviteetit - Luontoon.fi</title><genre code="facta"/><author><unknown/></author><wordcount>747</wordcount><conversion_status type="standard"/><availability><license type="standard"/></availability><origFileName>http://www.luontoon.fi/kasivarsi/aktiviteetit?inheritRedirect=true</origFileName><parallel_text xml:lang="eng" location="activities_3.html"/><parallel_text xml:lang="sme" location="aktivitehtat_6.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Siirry sisältöön</p>
<p>Avaa Valikko</p>
<list><p type="listitem">In English</p>
<p type="listitem">På svenska</p>
<p type="listitem">Anarâškielâ</p>
<p type="listitem">Davvisámegiella</p>
<p type="listitem">中文</p>
<p type="listitem">По-русски</p>
</list><p type="title">Käsivarsi</p>
<list><p type="listitem">Ajankohtaista</p>
<p type="listitem">Aktiviteetit</p>
<p type="listitem">Historia</p>
<p type="listitem">Kartat ja kulkuyhteydet</p>
<p type="listitem">Luonto</p>
<p type="listitem">Nähtävyydet</p>
<p type="listitem">Ohjeet ja säännöt</p>
<p type="listitem">Palvelut</p>
<p type="listitem">Reitit</p>
<p type="listitem">Yleisimmät kysymykset</p>
<p type="listitem">Lisätietoja</p>
</list><p type="title">Retkikohteet</p>
<list><p type="listitem">Kansallispuistot</p>
<p type="listitem">Maailmanperintökohteet</p>
<p type="listitem">Retkeilyalueet</p>
<p type="listitem">Erämaa-alueet</p>
<p type="listitem">Muut luontokohteet</p>
<p type="listitem">Luontokeskukset</p>
<p type="listitem">Vaellusreitit</p>
<p type="listitem">Historiakohteet</p>
<p type="listitem">Tuvat</p>
<p type="listitem">Esteettömät kohteet</p>
</list><list><p type="listitem">Hammastunturi</p>
<p type="listitem">Kaldoaivi</p>
<p type="listitem">Kemihaara</p>
<p type="listitem">Käsivarsi</p>
<p type="listitem">Muotkatunturi</p>
<p type="listitem">Paistunturi</p>
<p type="listitem">Pulju</p>
<p type="listitem">Pöyrisjärvi</p>
<p type="listitem">Tarvantovaara</p>
<p type="listitem">Tsarmitunturi</p>
<p type="listitem">Tuntsa</p>
<p type="listitem">Vätsäri</p>
</list><list><p type="listitem">Ajankohtaista</p>
<p type="listitem">Aktiviteetit</p>
<p type="listitem">Historia</p>
<p type="listitem">Kartat ja kulkuyhteydet</p>
<p type="listitem">Luonto</p>
<p type="listitem">Nähtävyydet</p>
<p type="listitem">Ohjeet ja säännöt</p>
<p type="listitem">Palvelut</p>
<p type="listitem">Reitit</p>
<p type="listitem">Yleisimmät kysymykset</p>
<p type="listitem">Lisätietoja</p>
</list><p>Käsivarren sivut</p>
<p type="title">Käsivarsi</p>
<list><p type="listitem">Ajankohtaista</p>
<p type="listitem">Aktiviteetit</p>
<p type="listitem">Historia</p>
<p type="listitem">Kartat ja kulkuyhteydet</p>
<p type="listitem">Luonto</p>
<p type="listitem">Nähtävyydet</p>
<p type="listitem">Ohjeet ja säännöt</p>
<p type="listitem">Palvelut</p>
<p type="listitem">Reitit</p>
<p type="listitem">Yleisimmät kysymykset</p>
<p type="listitem">Lisätietoja</p>
</list><p type="title">Käsivarren aktiviteetit</p>
<p type="title">Erävaellus</p>
<p>Käsivarren tunturiylänkö soveltuu tosivaeltajille. Erämaa-alueen kautta kulkee pohjoismainen Kalottireitti, jonka kokonaispituus on 800 km. Reitistä noin 80 km kulkee Suomen Käsivarressa. Kalottireitin palveluihin tukeutuen myös aloitteleva vaeltaja saa tuntuman Yliperän tuntureihin ja sen luontoon. Lue lisää</p>
<p type="title">Maastohiihto</p>
<p>Erämaa-alueella ei ole merkittyjä latuja, mutta moottorikelkkauraa ja ns. Haltin risutusta, voi seurata. Keväällä hankikannon aikaan suksi kantaa missä vaan. Talvella luonnonolojen vaativuus voi yllättää hiihtäjän. Erämaahan kaipaavan aloittelijan kannattaa harjoitella Kilpisjärven ympäristössä. Siellä voit hiihtää Saanan (12 km) tai Salmivaaran ympäri (10 km) tai Kolmen valtakunnan rajapyykille (22 km). Lue lisää</p>
<p type="title">Kalastus</p>
<p>Käsivarsi on erinomainen kohde perho- ja viehekalastajille sekä pilkkijöille. Alueella voi onkia ja pilkkiä yleiskalastusoikeudella, jolloin ei tarvita lupia. Virtaavissa vesissä pilkkiminen ja onkiminen ei ole sallittua eikä viehekalastaminen kalastonhoitomaksulla.</p>
<list><p type="listitem">Toskaljärvessä, Luohtojärvessä sekä Peeran lammissa et voi pilkkiä ja onkia yleiskalastusoikeudella, vaan tarvitset Enontekiön erämaa 1551 -luvan (www.eräluvat.fi).</p>
<p type="listitem">Viehekalastaessasi virtaavissa vesissä maksa kalastonhoitomaksu (www.eraluvat.fi) ja osta aina myös Enontekiön erämaa 1551 -lupa (www.eräluvat.fi)</p>
<p type="listitem">Lätäsenolla kalastaessasi hanki Lätäsenon ( lupanro 1550) kalastusalueen lupa (www.eräluvat.fi). Se oikeuttaa kalastamaan Poroenon alueella Harrijoen suulta alkaen. Lätäsenon Vähäkurkkio ei sisälly lupa-alueeseen. Könkämäenolla Vuoskusta Kilpisjärvelle tarvitaan Könkämäeno 1552 -lupa (www.eräluvat.fi). Rajajoella on lisäksi 2502-lupa (www.eraluvat.fi), joka oikeuttaa lohen kalastuksen Kilpisjärvelle asti.</p>
</list><p>Kalastuslupia myyvät Eräluvat -verkkokaupan (www.eraluvat.fi) ja Metsähallituksen asiakaspalvelupisteiden lisäksi myös paikalliset yrittäjät.</p>
<p type="title">Muut aktiviteetit</p>
<list><p type="listitem"><em type="italic">Geokätköily: </em>Kätköjä löytää jo ympäri maailman, myös Käsivarresta. Lue lisää (www.geocache.fi) </p>
<p type="listitem"><em type="italic">Kasviharrastus: </em>Yliperän tunturit ovat kasviharrastajan mekka. Haltioituminen johtaa pian retkille myös naapurimaiden tuntureille. </p>
<p type="listitem"><em type="italic">Lintujen tarkkailu: </em>Pahdalla pesivän piekanan huuto tallentuu sieluun ikiajoiksi. </p>
<p type="listitem"><em type="italic">Luontopolut: </em>Matkalla Kilpisjärvelle voi pysähtyä Iiton kylässä ja levähtää palsasuon luontopolulla (500 m). Saanan luontopolku (5 km) tutustuttaa tunturiluontoon ja Lapin sodan historiaan. Lue lisää </p>
<p type="listitem"><em type="italic">Luontokeskus: </em>Kilpisjärven luontokeskuksen näyttely Skandien laidalla kertoo, mistä suurtunturit on tehty. Luontokeskuksesta saat viimeisimmän tiedon luonnonoloista ja palveluista. Lue lisää </p>
<p type="listitem"><em type="italic">Maastopyöräily: </em>Merkittyjä maastopyöräilyreittejä ei ole, mutta omatoimiset harrastajat ovat jo löytäneet paikallisten käyttämät kulku-urat. </p>
<p type="listitem"><em type="italic">Marjastus ja sienestys: </em>Ei ole hienompaa marjamaata kuin Saanan mustikkainen rinne tai tunturiylängön hillasuo. Sieniä et ehkä ehdi poimia ennen poroja, mutta voithan yrittää! </p>
<p type="listitem"><em type="italic">Melonta: </em>Käsivarren erämaa-alueen tunnetuin melontareitti on erittäin vaativa Poroeno – Lätäseno (100 km) . </p>
<p type="listitem"><em type="italic">Metsästys: </em>Käsivarsi on metsästäjälle riekonpyyntialuetta. Saaliin puutekaan ei pilaa eräretkeä tuntureilla. Lue lisää (www.eräluvat.fi) </p>
<p type="listitem"><em type="italic">Moottorikelkkailu: </em>Moottorikelkkaura Hetasta Kilpisjärvelle ja valtakunnan rajajokea seuraava Victoria-reitti vievät maisemiin, joista lappilaisetkin kelkkailijat häikäistyvät. Lue lisää (www.eräluvat.fi) </p>
<p type="listitem"><em type="italic">Nähtävyydet ja näköalat: </em>Saapuminen Kilpisjärvelle sykähdyttää. Rannalla kohoaa jyrkkäpahtainen Saana, jonka päältä avautuva näkymä on yksi Suomen jylhimmistä. </p>
<p type="listitem"><em type="italic">Opastetut retket ja safarit: </em>Käsivarren erämaa voi olla vaikeasti tavoitettavissa omin avuin. Alueen yrittäjät ovat palveluksessasi, ja retkestä tulee unohtumaton. </p>
<p type="listitem"><em type="italic">Patikointi: </em>Ei tarvitse olla kokenut vaeltaja rakastuakseen Käsivarren tuntureihin. Kilpisjärven kylän läheisyydessä on useita päiväretkikohteita upeissa tunturimaisemissa. Lue lisää </p>
<p type="listitem"><em type="italic">Uiminen: </em>Juhannuksena jäistä vapautuvassa tunturijärvessä uiminen on mieleenpainuva kokemus. Virallista uimarantaa ei kuitenkaan ole. </p>
<p type="listitem"><em type="italic">Vapaaehtoistoiminta: </em>Kaikki hienot luontokohteet kaipaavat käsipareja pysyäkseen kunnossa. Tarvitsemme myös valokuvaajia ja bloggaajia kertomaan luonnon tapahtumista. </p>
</list><p type="title">Yhteistyötahojen palveluja</p>
<p>Käsivarren erämaa-alueella toimii useita Metsähallituksen yhteistyötahoja , jotka järjestävät ohjattuja vaelluksia, safareita ja kuljetuksia kalavesille.</p>
<p type="title">Retkivinkit</p>
<p><em type="italic">Talven retkiehdotukset </em></p>
<list><p type="listitem">½ päivää: Hiihtoretki Salmivaaran ympäri (8 km)</p>
<p type="listitem">1 päivä: Hiihtoretki Retkeilykeskukselta Kolmen valtakunnan pyykille ja takaisin (20 km)</p>
<p type="listitem">2 päivää: Hiihtoretki Kilpisjärven luontokeskukselta Saarijärven autiotuvalle ja takaisin (24 km)</p>
</list><p><em type="italic">Kevään retkiehdotukset </em></p>
<list><p type="listitem">½ päivää: Lumikenkäilyretki Kilpisjärven luontokeskukselta Tsahkaljärvelle (2 km)</p>
<p type="listitem">1 päivä: Lumikenkäilyretki Retkeilykeskukselta Saanan laelle ja takaisin (8 km)</p>
<p type="listitem">2 päivää: Hiihtoretki Ailakkalahdesta Ailakkajärven autiotuvalle ja takaisin (16 km)</p>
<p type="listitem">3 päivää: Hiihtovaellus Kilpisjärven luontokeskukselta Meekonjärven varaustuvalle ja takaisin (72 km)</p>
</list><p><em type="italic">Kesän retkiehdotukset </em></p>
<list><p type="listitem">½ päivää: Mallan luonnonpuisto ja Kolmen valtakunnan rajapyykki (15 km) meno Malla-laivalla</p>
<p type="listitem">1 päivä: Retkeilykeskukselta Saanan huipulla käynti (8 km)</p>
<p type="listitem">2 päivää: Vaellus Kilpisjärven luontokeskukselta Saarijärven autiotuvalle ja takaisin (24 km)</p>
<p type="listitem">3 päivää: Retki Jäämeren rantaan ja jäätikölle Norjan Skibotniin ja Tromssaan autolla (160 km)</p>
</list><p><em type="italic">Syksyn retkiehdotukset </em></p>
<list><p type="listitem">½ päivää: Retki kyläkeskuksesta Salmivaaran laelle (2 km)</p>
<p type="listitem">1 päivä: Saanan luontopolun kierto (6 km)</p>
<p type="listitem">2 päivää: Patikointi Terbmisjärvelle (30 km)</p>
<p type="listitem">3 päivää: Vaellus Kalottireittiä kohti Haltia tai Ruotsin suuntaan</p>
</list><list><p type="listitem">Enontekiön erämaan kalastuslupa</p>
<p type="listitem">Lätäsenon kalastuslupa</p>
<p type="listitem">Käsivarren pienriistalupa</p>
</list><p type="title">Kalastonhoitomaksu 2016</p>
<p>Valtion kalastuksenhoitomaksu ja läänikohtaiset maksut yhdistyivät kalastonhoitomaksuksi (julkaisut.metsa.fi, pdf 4.6 MB).</p>
<p>© Metsähallitus 2017</p>
<list/><p>Jaa tämä sivu</p>
<p>Avaa Valikko</p>
</body></document>
