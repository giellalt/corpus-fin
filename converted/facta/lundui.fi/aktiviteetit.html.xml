<document xml:lang="fin" id="no_id"><header><title>Inarin retkeilyalueen aktiviteetit - Luontoon.fi</title><genre code="facta"/><author><unknown/></author><wordcount>556</wordcount><conversion_status type="standard"/><availability><license type="standard"/></availability><origFileName>http://www.luontoon.fi/inari/aktiviteetit</origFileName><parallel_text xml:lang="eng" location="activities_inheritredirect=true.html"/><parallel_text xml:lang="sme" location="aktivitehtat_15.html"/><parallel_text xml:lang="smn" location="pudaldasmahdulasvuodah.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Siirry sisältöön</p>
<p>Avaa Valikko</p>
<list><p type="listitem">In English</p>
<p type="listitem">På svenska</p>
<p type="listitem">Anarâškielâ</p>
<p type="listitem">Davvisámegiella</p>
<p type="listitem">中文</p>
<p type="listitem">По-русски</p>
</list><p type="title">Inari</p>
<list><p type="listitem">Ajankohtaista</p>
<p type="listitem">Aktiviteetit</p>
<p type="listitem">Historia</p>
<p type="listitem">Kartat ja kulkuyhteydet</p>
<p type="listitem">Luonto</p>
<p type="listitem">Nähtävyydet</p>
<p type="listitem">Ohjeet ja säännöt</p>
<p type="listitem">Palvelut</p>
<p type="listitem">Reitit</p>
<p type="listitem">Lisätietoja</p>
</list><p type="title">Retkikohteet</p>
<list><p type="listitem">Kansallispuistot</p>
<p type="listitem">Maailmanperintökohteet</p>
<p type="listitem">Retkeilyalueet</p>
<p type="listitem">Erämaa-alueet</p>
<p type="listitem">Muut luontokohteet</p>
<p type="listitem">Luontokeskukset</p>
<p type="listitem">Vaellusreitit</p>
<p type="listitem">Historiakohteet</p>
<p type="listitem">Tuvat</p>
<p type="listitem">Esteettömät kohteet</p>
</list><list><p type="listitem">Evo</p>
<p type="listitem">Hossa</p>
<p type="listitem">Inari</p>
<p type="listitem">Iso-Syöte</p>
<p type="listitem">Kylmäluoma</p>
<p type="listitem">Napapiiri</p>
<p type="listitem">Oulujärvi</p>
<p type="listitem">Ruunaa</p>
</list><list><p type="listitem">Ajankohtaista</p>
<p type="listitem">Aktiviteetit</p>
<p type="listitem">Historia</p>
<p type="listitem">Kartat ja kulkuyhteydet</p>
<p type="listitem">Luonto</p>
<p type="listitem">Nähtävyydet</p>
<p type="listitem">Ohjeet ja säännöt</p>
<p type="listitem">Palvelut</p>
<p type="listitem">Reitit</p>
<p type="listitem">Lisätietoja</p>
</list><p>Inarin sivut</p>
<p type="title">Inari</p>
<list><p type="listitem">Ajankohtaista</p>
<p type="listitem">Aktiviteetit</p>
<p type="listitem">Historia</p>
<p type="listitem">Kartat ja kulkuyhteydet</p>
<p type="listitem">Luonto</p>
<p type="listitem">Nähtävyydet</p>
<p type="listitem">Ohjeet ja säännöt</p>
<p type="listitem">Palvelut</p>
<p type="listitem">Reitit</p>
<p type="listitem">Lisätietoja</p>
</list><p type="title">Inarin aktiviteetit</p>
<p>Inarin retkeilyalueen luonto- ja kulttuurikohteet, monet merkityt retkeilyreitit sekä upeat kalavedet tarjoavat näkemistä ja tekemistä kaikkina vuodenaikoina. Retkikohteet ovat helposti saavutettavia, mutta rauhaa ja hiljaisuuttakin on tarjolla sitä kaipaavalle.</p>
<p type="title">Kalastus</p>
<p>Runsasvesistöinen Inarin retkeilyalue on niin perhokalastajan kuin pilkkijän unelmakohde. Alueen tunnetuimpia kalastuskohteita ovat legendaarinen taimenjoki Juutua aivan kirkonkylän tuntumassa sekä tietysti Inarijärvi. Uistelu peilityynellä Inarilla kesäyön auringon valossa on unohtumaton elämys – ja mikä maistuisikaan paremmalta, kuin itse pyydetty siika tai harjus tuoreeltaan valmistettuna. Hyvä koko perheen pilkkikohde on Tuulijärvi noin 8 kilometrin päässä Inarin kirkonkylästä. Rautupilkin lomassa voi tulistella Tuulijärven laavulla eväitä nauttien.</p>
<p>Viehekalastukseen Inarijärvellä tarvitset kalastonhoitomaksun (yksi vapa) (www.eraluvat.fi) ja lisäksi Inarijärven (lupa-alue nro 1580) kalastusluvan , jos käytät useampaa vapaa uistellessasi. Pilkkiä ja onkia voi jokamiehenoikeudella. Juutualle ja Inarin retkeilyalueen istutuksin hoidetuille järville on omat kalastuslupansa (lupa-alue nro 1578 ja 1579 ). Lisätietoja luvista eräluvat.fi-sivustolta sekä Metsähallituksen palvelupisteistä.</p>
<p type="title">Patikointi</p>
<p>Inarin retkeilyalueen reitit vievät päiväretkille alueen kauneimpiin maisemiin. Inarin kirkonkylän läheisyydessä Juutuanjoen rantoja seuraileva Juutuan polku (5,8 km) on Inarin suosituimpia reittejä, jonka voi kulkea rengasreittinä. Juutuajoen ylitse vie upea riippusilta. Osa polusta on valaistu, ja pidetään avoinna myös talvisin. Pielpajärven polku (4,5 km) johdattaa vanhojen mäntymetsien ja metsälampien halki Pielpajärven erämaakirkolle. Otsamotunturille vie puolestaan 9 km mittainen polku. Lopun jyrkähkö nousu palkitsee kulkijan – tunturilta avautuvat Inarin komeimmat maisemat aina Inarijärvelle ja Lemmenjoen tuntureille saakka. Päiväretkeilijää palvelevat reittien varsien huolletut tulipaikat ja päivätuvat.</p>
<p type="title">Melonta</p>
<p>Suomen suurimpiin järviin kuuluvalla Inarilla melojalle on tarjolla rajaton määrä lähtöpaikkoja ja reittejä. Järvellä voi tehdä päiväretkiä, mutta siellä saa kulumaan vaikka koko kesän – ja silti ehtii koluta vain osan järvestä. Rannattomat selät, kapeat salmet, tuhannet käkkyrämäntyä kasvavat kallioiset saaret, kaukaisuudessa siintävät vaarat ja tunturit vaihtelevat melojan maisemassa. Oma rauha on taattu. Inarijärvi on valtavine selkineen vaativa kohde järvimelojalle. Hyvä valinta kulkuvälineeksi on merikelpoinen kajakki. Tutustumista Inarijärveen helpottavat valmiit reittivaihtoehdot. Lue lisää Inarijärven valmiista reittivaihtoehdoista</p>
<p>Vauhdikkaammasta menosta pitävälle melojalle hyvä kohde on Juutuanjoki. Se on laskettavissa intiaanikanootilla tai koskikajakilla lukuun ottamatta villinä kuohuvaa Jäniskoskea.</p>
<p type="title">Muut aktiviteetit</p>
<list><p type="listitem"><em type="italic">Hiihto: </em>Inarin retkihiihtoladut ( kevättalvisin ) vievät sinut Otsamotunturille, Juutuan rannoille tai Pielpajärven erämaakirkolle. Päivätuvat ja tulipaikat palvelevat latujen varsilla. </p>
<p type="listitem"><em type="italic">Luontokeskus: </em>Saamelaismuseo ja Ylä-Lapin luontokeskus Siidan näyttelyt tutustuttavat pohjoiseen luontoon ja saamelaiskulttuuriin. Luontokeskuksesta tai Ivalon palvelupisteestä saat retkivinkit, alueen kartat ja kaikki tarvittavat luvat. </p>
<p type="listitem"><em type="italic">Nähtävyyksien ja näköalojen katselu: </em>Tunnetuimpia nähtävyyksiä ovat Pielpajärven erämaakirkko, Otsamotunturi, Tuulispää, saamelaisten pyhä Ukonsaari ja hautuumaasaaret Inarijärvellä. </p>
<p type="listitem"><em type="italic">Oppimaan luontoon: </em>Tutustu Siidan tarjontaan koululaisille saamelaismuseossa ja Ylä-Lapin luontokeskuksessa. </p>
<p type="listitem"><em type="italic">Maastopyöräily: </em>Vanhan Menesjärventien maastopyöräreitti (55 km) vie Inarin metsämaisemiin. Maastopyöräily on sallittu jokamiehenoikeudella. Pysythän selvästi erottuvilla poluilla ja otat huomioon muut poluilla liikkuvat. </p>
<p type="listitem"><em type="italic">Veneily: </em>Inarijärvelle on helppo lähteä opastetauluin ja ekopistein varustetuista satamista Inarista, Nellimistä, Veskoniemestä ja Nanguniemestä. Saarilla, joilla on Metsähallituksen huoltamia tupia, leiriytymispaikkoja tai nähtävyyksiä, on laiturit rantautumista varten. </p>
</list><list><p type="listitem">Inarijärven kalastuslupa</p>
<p type="listitem">Juutuanjoen kalastuslupa</p>
<p type="listitem">Myössäjärven - Tuulijärven -kalastusalue</p>
</list><p type="title">Kalastonhoitomaksu 2016</p>
<p>Valtion kalastuksenhoitomaksu ja läänikohtaiset maksut yhdistyivät kalastonhoitomaksuksi (julkaisut.metsa.fi, pdf 4.6 MB).</p>
<p>© Metsähallitus 2017</p>
<list/><p>Jaa tämä sivu</p>
<p>Avaa Valikko</p>
</body></document>