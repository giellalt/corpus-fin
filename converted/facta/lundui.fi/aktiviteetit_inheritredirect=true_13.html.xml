<document xml:lang="fin" id="no_id"><header><title>Muotkatunturin aktiviteetit - Luontoon.fi</title><genre code="facta"/><author><unknown/></author><wordcount>569</wordcount><conversion_status type="standard"/><availability><license type="standard"/></availability><origFileName>http://www.luontoon.fi/muotkatunturi/aktiviteetit?inheritRedirect=true</origFileName><parallel_text xml:lang="eng" location="activities_inheritredirect=true_9.html"/><parallel_text xml:lang="sme" location="astoaiggevejolasvuodat_6.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p>Siirry sisältöön</p>
<p>Avaa Valikko</p>
<list><p type="listitem">In English</p>
<p type="listitem">På svenska</p>
<p type="listitem">Anarâškielâ</p>
<p type="listitem">Davvisámegiella</p>
<p type="listitem">中文</p>
<p type="listitem">По-русски</p>
</list><p type="title">Muotkatunturi</p>
<list><p type="listitem">Aktiviteetit</p>
<p type="listitem">Historia</p>
<p type="listitem">Kartat ja kulkuyhteydet</p>
<p type="listitem">Luonto</p>
<p type="listitem">Ohjeet ja säännöt</p>
<p type="listitem">Palvelut</p>
<p type="listitem">Reitit</p>
<p type="listitem">Yleisimmät kysymykset</p>
<p type="listitem">Lisätietoja</p>
</list><p type="title">Retkikohteet</p>
<list><p type="listitem">Kansallispuistot</p>
<p type="listitem">Maailmanperintökohteet</p>
<p type="listitem">Retkeilyalueet</p>
<p type="listitem">Erämaa-alueet</p>
<p type="listitem">Muut luontokohteet</p>
<p type="listitem">Luontokeskukset</p>
<p type="listitem">Vaellusreitit</p>
<p type="listitem">Historiakohteet</p>
<p type="listitem">Tuvat</p>
<p type="listitem">Esteettömät kohteet</p>
</list><list><p type="listitem">Hammastunturi</p>
<p type="listitem">Kaldoaivi</p>
<p type="listitem">Kemihaara</p>
<p type="listitem">Käsivarsi</p>
<p type="listitem">Muotkatunturi</p>
<p type="listitem">Paistunturi</p>
<p type="listitem">Pulju</p>
<p type="listitem">Pöyrisjärvi</p>
<p type="listitem">Tarvantovaara</p>
<p type="listitem">Tsarmitunturi</p>
<p type="listitem">Tuntsa</p>
<p type="listitem">Vätsäri</p>
</list><list><p type="listitem">Aktiviteetit</p>
<p type="listitem">Historia</p>
<p type="listitem">Kartat ja kulkuyhteydet</p>
<p type="listitem">Luonto</p>
<p type="listitem">Ohjeet ja säännöt</p>
<p type="listitem">Palvelut</p>
<p type="listitem">Reitit</p>
<p type="listitem">Yleisimmät kysymykset</p>
<p type="listitem">Lisätietoja</p>
</list><p>Muotkatunturin sivut</p>
<p type="title">Muotkatunturi</p>
<list><p type="listitem">Aktiviteetit</p>
<p type="listitem">Historia</p>
<p type="listitem">Kartat ja kulkuyhteydet</p>
<p type="listitem">Luonto</p>
<p type="listitem">Ohjeet ja säännöt</p>
<p type="listitem">Palvelut</p>
<p type="listitem">Reitit</p>
<p type="listitem">Yleisimmät kysymykset</p>
<p type="listitem">Lisätietoja</p>
</list><p type="title">Muotkatunturin aktiviteetit</p>
<p type="title">Mitä Muotkatunturissa voi tehdä?</p>
<p type="title">Liikkua luonnossa jalan</p>
<p>Alueella ei ole merkittyjä vaellusreittejä, mutta Muotkatunturin maasto sopii erinomaisesti eräretkeilyyn. Erämaan keski- ja pohjoisosissa maasto on helppokulkuista tunturikankaiden runsauden vuoksi. Purot ja joet ovat vuolaita ja matalia; ne voi usein ylittää kahlaamalla. Vain Kiela- ja Peltojoki ovat alajuoksuillaan vaikeita ylittää. Erämaa on aina vaativa vaelluskohde, ja vaeltajalta vaaditaan hyviä erätaitoja.</p>
<p type="title">Katsella nähtävyyksiä ja näköaloja</p>
<p><em type="italic">Kuárvikozzâ </em>, erämaan korkein tunturi, piirtyy taivasta vasten terävänä ja kaltevana erottuen ympäröivistä pyöreistä tunturinlaeista. Paras reitti tunturinhuipulle on luoteesta tai kaakosta, sillä etelärinne on jyrkkä. Tunturin yläosa on hyvin rakkainen. Laelta aukeavaa maisemaa pidetään yhtenä Lapin kauneimmista. </p>
<p>Suuri vuonomainen <em type="italic">Peltojärvi </em>on todellinen erämaan helmi tunturien katveessa erämaan itäosassa. Peltojärven selkä on kuutisen kilometriä pitkä. Tämän aarteen tavoittamiseksi kulkijan on nähtävä vaivaa ja kuljettava läpi tiheän rantakoivikon - tai ihailtava komeutta kauempaa tunturista. Järvi on komein katsella viereiseltä Peltotunturilta. </p>
<p><em type="italic">Stuorrâävžin rotkolaakson </em>seinämät nousevat noin 100 metriä kurun pohjan yläpuolelle. Laakso on 10 km pitkä. Syvimmillään ja kapeimmillaan kanjoni on keskiosissaan. Rotkon pohjalla on lukuisia pieniä lampia, jotka kimaltelevat helminauhan tavoin tunturikoivikon keskellä. </p>
<p type="title">Hiihtää maastossa</p>
<p>Lumisessa erämaassa saa hiihtää vapaasti kaikkialla. Alueella ei ole merkittyjä hiihtoreittejä.</p>
<p type="title">Kalastaa</p>
<p>Muotkatunturin alue on erinomaista kalastusaluetta. Harjus, taimen, siika, hauki ja ahven ovat todennäköisimmät saaliskalat. Tunturijärvet ovat hyviä kalastuskohteita. Peltojärvi on kalaisa järvi - tosin se on niin syvä, että kalojen pyytäminen on vaikeaa. Vaskojokeen laskevat joet ovat myös hyviä kalavesiä.</p>
<p>Erämaa-alueella saa onkia ja pilkkiä ilman lupaa. Jokamiehenoikeuksia rajoittavia erityisiä hoitovesiä erämaassa ei ole. Muuta kalastusta kuin onkimista ja pilkkimistä varten 18-64-vuotiaan on suoritettava kalastonhoitomaksu (www.eraluvat.fi) ja ostettava asiaankuuluva kalastuslupa. Inarin kalastusalueen lupa nro 1564 (www.eräluvat.fi) kattaa valtaosan puro-, joki- ja järvivesistä Inarin ja Utsjoen kuntien alueella.</p>
<p>Lupia myydään muun muassa Metsähallituksen Ivalon palvelupisteessä , Ylä-Lapin luontokeskus Siidassa ja Metsähallituksen erälupien verkkokaupassa (www.eräluvat.fi).</p>
<p><em type="italic">Gyrodactylus salaris -lohiloinen </em>ei ole vielä levinnyt arvokkaisiin Jäämereen laskeviin lohijokiimme. Estä sen leviäminen! Lue lisää. </p>
<p type="title">Metsästää</p>
<p>Muotkatunturin erämaa-alue kuuluu kahteen lupa-alueeseen: 1608 Muotkatunturi ja 1609 Angeli (www.eräluvat.fi). Alueille myydään vuorokausittain rajattu määrä pienriistalupia, joilla ulkopaikkakuntalainenkin voi metsästää metsästysaikoina riekkoa, jänistä, pienpetoja sekä vesilintuja. Muotkan mykistävät tunturit ovat erityisesti kanakoiralla metsästävien suosiossa. Poronhoito on alueella merkittävä elinkeino, joten ajavalla koiralla metsästäminen on kielletty. Alueella voi olla poronhoitotöiden takia kausittain vaihtuvia rajoituksia.</p>
<p>Muotkan alueella monet paikalliset ansovat riekkoja kotitarpeeseensa, mutta hyvänä riekkovuotena riittää lintuja myös myyntiin. Metsästyksestä on kehittynyt alueen yrittäjille merkittävä luontomatkailuala. Enontekiön, Inarin ja Utsjoen kunnissa vakituisesti asuvilla on vapaa metsästysoikeus kotikuntansa valtion mailla.</p>
<p>Lupia voi ostaa Metsähallituksen Ivalon palvelupisteestä, Ylä-Lapin luontokeskus Siidasta ja Metsähallituksen erälupien verkkokaupasta (www.eräluvat.fi).</p>
<p type="title">Marjastaa ja sienestää</p>
<p>Tunturissa kukoistaa erityisesti variksenmarja, alavammilla mailla marjoo puolukka. Marjojen ja sienten poiminta on sallittua koko erämaa-alueella.</p>
<p type="title">Uida</p>
<p>Erämaassa on yksi suurehko järvi - Peltojärvi, lukuisia pienempiä järviä sekä paljon jokia ja purosia. Vedet ovat raikkaita kesän hellejaksojenkin aikana. Virallista uimarantaa ei kuitenkaan ole.</p>
<list><p type="listitem">Inarin erämaan kalastuslupa</p>
<p type="listitem">Muotkatunturin pienriistalupa</p>
<p type="listitem">Angelin pienriistalupa</p>
</list><p type="title">Kalastonhoitomaksu 2016</p>
<p>Valtion kalastuksenhoitomaksu ja läänikohtaiset maksut yhdistyivät kalastonhoitomaksuksi (julkaisut.metsa.fi, pdf 4.6 MB).</p>
<p>© Metsähallitus 2017</p>
<list/><p>Jaa tämä sivu</p>
<p>Avaa Valikko</p>
</body></document>
