<document xml:lang="fin" id="no_id"><header><title>Sevettijärvi - Pulmanki, 60 - 70 km - Luontoon.fi</title><genre code="facta"/><author><unknown/></author><wordcount>560</wordcount><conversion_status type="standard"/><availability><license type="standard"/></availability><origFileName>http://www.luontoon.fi/sevettijarvi-pulmanki/reittiselostus/sevettijarvi-pulmanki</origFileName><parallel_text xml:lang="sms" location="cevetjaurrpulmank.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Siirry sisältöön</p>
<p>Avaa Valikko</p>
<list><p type="listitem">In English</p>
<p type="listitem">På svenska</p>
<p type="listitem">Anarâškielâ</p>
<p type="listitem">Davvisámegiella</p>
<p type="listitem">中文</p>
<p type="listitem">По-русски</p>
</list><p type="title">Sevettijärvi - Pulmanki 60 - 70 km</p>
<list><p type="listitem">Kartat ja kulkuyhteydet</p>
<p type="listitem">Ohjeet ja säännöt</p>
<p type="listitem">Palvelut</p>
<p type="listitem">Reittiselostus <list><p type="listitem">Sevettijärvi - Pulmanki, 60 - 70 km</p>
</list> </p>
<p type="listitem">Vaativuus</p>
<p type="listitem">Lisätietoja</p>
</list><p type="title">Retkikohteet</p>
<list><p type="listitem">Kansallispuistot</p>
<p type="listitem">Maailmanperintökohteet</p>
<p type="listitem">Retkeilyalueet</p>
<p type="listitem">Erämaa-alueet</p>
<p type="listitem">Muut luontokohteet</p>
<p type="listitem">Luontokeskukset</p>
<p type="listitem">Vaellusreitit</p>
<p type="listitem">Historiakohteet</p>
<p type="listitem">Tuvat</p>
<p type="listitem">Esteettömät kohteet</p>
</list><list><p type="listitem">Björkö-Panike 12,5 km</p>
<p type="listitem">Herajärven kierros 30 - 61 km</p>
<p type="listitem">Hetta - Pallas 55 km</p>
<p type="listitem">Hossan vesireitit</p>
<p type="listitem">Inarijärvi melojille</p>
<p type="listitem">Inarin alueen vesireitit</p>
<p type="listitem">Itärajan kesäretkeilyreitti</p>
<p type="listitem">Kalottireitti 800 km</p>
<p type="listitem">Karhunkierros 82 km</p>
<p type="listitem">Kevon reitti 63 km</p>
<p type="listitem">Nuorttin retkeilyreitti 40 km</p>
<p type="listitem">Petranpolku 45 km</p>
<p type="listitem">Peuran polku 115 km</p>
<p type="listitem">Pieni Karhunkierros 12 km</p>
<p type="listitem">Piilolan polku 35 km</p>
<p type="listitem">Poronpolku 30 km</p>
<p type="listitem">Pyhä-Luosto reitti 45 km</p>
<p type="listitem">Ruijanpolku 35 km</p>
<p type="listitem">Ruostejärvi - Liesjärven kansallispuisto 24 km</p>
<p type="listitem">Ruostejärvi - Saari 14 km</p>
<p type="listitem">Sevettijärvi - Pulmanki 60 - 70 km</p>
<p type="listitem">Simojoen melontareitti 178 km</p>
<p type="listitem">Taitajan taival 31 km</p>
<p type="listitem">Tapion taival 20 km</p>
<p type="listitem">Virvatulten polku 19 km</p>
</list><list><p type="listitem">Kartat ja kulkuyhteydet</p>
<p type="listitem">Ohjeet ja säännöt</p>
<p type="listitem">Palvelut</p>
<p type="listitem">Reittiselostus</p>
<p type="listitem">Vaativuus</p>
<p type="listitem">Lisätietoja</p>
</list><list><p type="listitem">Sevettijärvi - Pulmanki, 60 - 70 km</p>
</list><p>Vaellusreitin sivut</p>
<p type="title">Sevettijärvi - Pulmanki 60 - 70 km</p>
<list><p type="listitem">Kartat ja kulkuyhteydet</p>
<p type="listitem">Ohjeet ja säännöt</p>
<p type="listitem">Palvelut</p>
<p type="listitem">Reittiselostus <list><p type="listitem">Sevettijärvi - Pulmanki, 60 - 70 km</p>
</list> </p>
<p type="listitem">Vaativuus</p>
<p type="listitem">Lisätietoja</p>
</list><p type="title">Sevettijärvi - Pulmanki, 60 - 70 km</p>
<p type="title">Sevettijärvi - Opukasjärvi, 13 km</p>
<p>Sevettijärveltä lähdettäessä seurataan aluksi männikkökankaita ja vesistöjä. Myöhemmin polku kulkee sekametsässä. Pitkän ja kapean Sundeejärven voi kiertää vaellusreittiä pitkin itäpuolelta tai mönkijäuraa pitkin länsipuolelta. Jos valitset länsipuolen mönkijäuran, huomaa, ettei ura ja reitti enää yhdy Sundeejärven eteläpäässä, vaan tulet Ahvenjärven poroerotusaidan tielle lännempänä.</p>
<p>Ennen kuin saavutaan Opukasjärven autiotuvalle on ylitettävä Äylijoki joko kahlaten tai mönkijöille tehtyä siltaa pitkin.</p>
<p type="title">Opukasjärvi - Iisakkijärvi, 6 km</p>
<p>Noin 2 km Opukasjärveltä on tulentekopaikka Näätämöjokisuussa, joen pohjoispuolella. Joki ylitetään riippusiltaa pitkin. Kuuluisan lohijoen, Näätämöjoen, jälkeen tullaan Silisjoelle, joka ylitetään kahlaten tai korkean veden aikaan venelossilla. Silisjoen vuokratupa löytyy Opukasjärven rannalta Silisjoen kahlaamosta alavirtaan noin 300 metriä. Monimuotoinen maisema rakentuu useista elementeistä: mäntymetsästä, paljakasta, soista, kallioista, louhikoista ja lammista. Osuus päättyy Iisakkijärven autiotuvalle.</p>
<p type="title">Iisakkijärvi - Huikkimajoki, 9 km</p>
<p>Tunturikoivikkoa kirjovat paljakat, lammet ja pienet purot. Kun on kuljettu 4 km Iisakkijärveltä pohjoiseen, saavutaan polkujen risteykseen. Risteyksessä on kaksi reittivaihtoehtoa: vaeltaja voi jatkaa kohti pohjoista Huikkimajoen autiotuvalle tai poiketa koilliseen Rousajärven autiotuvalle. Risteyksestä on 5 km kummallekin autiotuvalle.</p>
<p type="title">Vaihtoehtoinen osuus Iisakkijärvi - Rousajärvi - Huikkimajoki, 15 km</p>
<p>Polku Rousajärvelle erkanee 4 km pohjoiseen Iisakkijärveltä. Lyöttijärven pohjoispäässä on puronen ylitettävänä. Tunturikoivikko ja vähäpuustoinen tunturiylänkö vuorottelevat polun varrella. Rousajärven autiotupa sijaitsee Rousajärven eteläpuolella, 9 km:n päässä Iisakkijärveltä.</p>
<p>Rousajärveltä polku palaa 6 km matkan takaisin pääreitille ja Huikkimajoelle. Rousajärven autiotuvalta lähdettäessä polku seuraa puroa kohti Rousajärveä ja kiertää järven länsipuolelta. Polku nousee tunturin rinteeseen, jossa maisema on avointa. Huikkimajoen autiotupa löytyy aikaisemmin tiheän, mutta nyt hallamittarin tuhoman ja pystyyn kuolleen, tunturikoivikon kätköistä.</p>
<p type="title">Huikkimajoki - Tsaarajärvi, 12 km</p>
<p>Huikkimajoelta kuljetaan lähes puuttomalla tunturiylängöllä kohti kannaksen halkomia Tsaarajärviä. Polku lävistää Kaldoaivin ja Näätämön paliskuntien välisen aidan lähellä Tsaarajärven autiotupaa.</p>
<p type="title">Tsaarajärvi - Tsuomasjärvi, 11 km</p>
<p>Polku kulkee puuttomalla tunturiselänteellä. Polun varrella kohoavan Golmmesoaivin (379 m) huipulla on Suomen ja Norjan rajamerkki. Reitin viimeinen tupa on Tsuomasjärven autiotupa. Tuvan takana nousee korkeuksiinsa Čuomasvárri-tunturi (435 m), joka palkitsee selkeänä päivänä huipulleen kiipeävän kulkijan hienoilla maisemilla Norjaan ja yli erämaan.</p>
<p type="title">Tsuomasjärvi - Pulmankijärvi, 13 km</p>
<p>Polku kulkee Suomen ja Norjan rajan tuntumassa kohden reitin pohjoista päätepistettä, Pulmankijärven eteläpäätä. Vaelluksen loppusuoralla Pulmankijoki ylitetään siltaa pitkin.</p>
<p>© Metsähallitus 2017</p>
<list/><p>Jaa tämä sivu</p>
<p>Avaa Valikko</p>
</body></document>
