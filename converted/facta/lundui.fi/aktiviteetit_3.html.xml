<document xml:lang="fin" id="no_id"><header><title>Pöyrisjärven aktiviteetit - Luontoon.fi</title><genre code="facta"/><author><unknown/></author><wordcount>560</wordcount><conversion_status type="standard"/><availability><license type="standard"/></availability><origFileName>http://www.luontoon.fi/poyrisjarvi/aktiviteetit</origFileName><parallel_text xml:lang="eng" location="activities_8.html"/><parallel_text xml:lang="sme" location="astoaiggevejolasvuodat_10.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<p>Siirry sisältöön</p>
<p>Avaa Valikko</p>
<list><p type="listitem">In English</p>
<p type="listitem">På svenska</p>
<p type="listitem">Anarâškielâ</p>
<p type="listitem">Davvisámegiella</p>
<p type="listitem">中文</p>
<p type="listitem">По-русски</p>
</list><p type="title">Pöyrisjärvi</p>
<list><p type="listitem">Aktiviteetit</p>
<p type="listitem">Historia</p>
<p type="listitem">Kartat ja kulkuyhteydet</p>
<p type="listitem">Luonto</p>
<p type="listitem">Ohjeet ja säännöt</p>
<p type="listitem">Palvelut</p>
<p type="listitem">Reitit</p>
<p type="listitem">Yleisimmät kysymykset</p>
<p type="listitem">Lisätietoja</p>
</list><p type="title">Retkikohteet</p>
<list><p type="listitem">Kansallispuistot</p>
<p type="listitem">Maailmanperintökohteet</p>
<p type="listitem">Retkeilyalueet</p>
<p type="listitem">Erämaa-alueet</p>
<p type="listitem">Muut luontokohteet</p>
<p type="listitem">Luontokeskukset</p>
<p type="listitem">Vaellusreitit</p>
<p type="listitem">Historiakohteet</p>
<p type="listitem">Tuvat</p>
<p type="listitem">Esteettömät kohteet</p>
</list><list><p type="listitem">Hammastunturi</p>
<p type="listitem">Kaldoaivi</p>
<p type="listitem">Kemihaara</p>
<p type="listitem">Käsivarsi</p>
<p type="listitem">Muotkatunturi</p>
<p type="listitem">Paistunturi</p>
<p type="listitem">Pulju</p>
<p type="listitem">Pöyrisjärvi</p>
<p type="listitem">Tarvantovaara</p>
<p type="listitem">Tsarmitunturi</p>
<p type="listitem">Tuntsa</p>
<p type="listitem">Vätsäri</p>
</list><list><p type="listitem">Aktiviteetit</p>
<p type="listitem">Historia</p>
<p type="listitem">Kartat ja kulkuyhteydet</p>
<p type="listitem">Luonto</p>
<p type="listitem">Ohjeet ja säännöt</p>
<p type="listitem">Palvelut</p>
<p type="listitem">Reitit</p>
<p type="listitem">Yleisimmät kysymykset</p>
<p type="listitem">Lisätietoja</p>
</list><p>Pöyrisjärven sivut</p>
<p type="title">Pöyrisjärvi</p>
<list><p type="listitem">Aktiviteetit</p>
<p type="listitem">Historia</p>
<p type="listitem">Kartat ja kulkuyhteydet</p>
<p type="listitem">Luonto</p>
<p type="listitem">Ohjeet ja säännöt</p>
<p type="listitem">Palvelut</p>
<p type="listitem">Reitit</p>
<p type="listitem">Yleisimmät kysymykset</p>
<p type="listitem">Lisätietoja</p>
</list><p type="title">Pöyrisjärven aktiviteetit</p>
<p type="title">Mitä Pöyrisjärvellä voi tehdä?</p>
<p type="title">Kävellä merkityllä reitillä</p>
<p>Pöyrisjärven erämaa-alueen sisällä ei ole merkittyjä vaellusreittejä, mutta alueella kulkee useita vakiintuneita kulkureittejä , joita pitkin vuosisadan alussa on kuljetettu postia alueen asukkaille. Erämaa-alueen välittömässä läheisyydessä kulkee merkitty polku .</p>
<p>Meloa ja soutaa</p>
<p>Pöyrisjärven erämaa-alueella on hyvät melontamahdollisuudet . Melontaan hyvin soveltuvia jokia ovat mm. Pöyrisjärvestä lähtevä Pöyrisjoki sekä Käkkälöjoki.</p>
<p type="title">Tutustua luontokeskukseen</p>
<p>Pöyrisjärven erämaa-alueen eteläpuolella sijaitsee Enontekiön kirkonkylä Hetta, jossa voi tutustua Tunturi-Lapin luontokeskukseen , joka on yksi Metsähallituksen palvelupisteistä. Luontokeskuksesta saa tietoa Pöyrisjärven erämaa-alueesta ja sieltä vuokrataan Pöyrisjärven varaustupaa.</p>
<p type="title">Hiihtää maastossa</p>
<p>Erämaa-alueella voi hiihtää vapaasti, mutta alueella ei ole koneellisesti ylläpidettyjä latuja tai merkittyjä latureittejä.</p>
<p type="title">Kalastaa</p>
<p>Pöyrisjärven erämaa-alueella voi onkia ja pilkkiä jokamiehen oikeudella (www.ymparisto.fi), jolloin ei tarvita lupia. Virtaavissa vesissä pilkkiminen ja onkiminen ei ole sallittua. Viehekalastaessasi maksa kalastonhoitomaksu (www.eraluvat.fi) sekä Metsähallituksen kalastuslupa 1551 Enontekiön kalastusalue (www.eräluvat.fi). Kalastuslupia myyvät Tunturi-Lapin luontokeskuksen ja muiden Metsähallituksen asiakaspalvelupisteiden lisäksi myös paikalliset yrittäjät.</p>
<p>Pöyrisjoki sekä useat muut alueen joet soveltuvat erinomaisesti perho- ja viehekalastajille. Siian, hauen, ahvenen ja mateen lisäksi jokivesistä nousee taimenta ja harjusta. Samoja kaloja saa myös Pöyrisjärvestä, jonka pääkalalaji on 200-300 grammaa painava siika.</p>
<p type="title">Pyöräillä</p>
<p>Pöyrisjärven erämaa-alueella ei ole merkittyjä maastopyöräilyreittejä, mutta alueella on maastouria , joita pitkin voi sekä vaeltaa että ajaa maastopyörällä. Nämä reitit ovat erittäin vaativia ja niitä pitkin kulkevalla maastopyöräilijällä tulee olla mukanaan tarkka kartta ja kompassi.</p>
<p type="title">Osallistua opastukseen luontokeskuksessa ja maastossa</p>
<p>Enontekiön alueen matkailuyrittäjät (mm. Näkkälän ja Nunnasen kylän matkailupalveluyrittäjät) järjestävät opastettuja retkiä erämaa-alueelle. Lisätietoja saa Enontekiön kunnan verkkosivuilta (www.enontekio.fi).</p>
<p>Enontekiön kirkonkylässä sijaitsevassa Tunturi-Lapin luontokeskuksessa voi saada tilauksesta maksullisen opastuksen näyttelyssä.</p>
<p type="title">Metsästää</p>
<p>Pöyrisjärven erämaa-alue on jaettu kahteen eri lupametsästysalueseen: 1615 Näkkälä (www.eräluvat.fi) ja 1616 Nunnanen (www.eräluvat.fi). Metsästettäviä lajeja ovat mm. riekko, jänis sekä vesilinnut. Metsästyslupia saa Tunturi-Lapin luontokeskuksen lisäksi myös Metsähallituksen erälupien verkkokaupasta (www.eräluvat.fi).</p>
<p>Alueille myydään vuorokausittain rajattu määrä pienriistalupia, joilla ulkopaikkakuntalainenkin voi metsästää metsästysaikojen puitteissa. Poronhoito on alueella merkittävä elinkeino, joten ajavalla koiralla metsästäminen on myytävillä luvilla kielletty. Kevättalvella koiran kanssa metsästävien on selvitettävä porotokkien sijainti tokkakuntien yhteyshenkilöiltä ennen metsälle lähtöä.</p>
<p>Enontekiön, Inarin ja Utsjoen kunnissa vakituisesti asuvilla on vapaa metsästysoikeus kotikuntansa valtion mailla. Paikallisilla on myös oikeus pyytää riekkoa ansoilla. Onhan tämä <span type="quote">"elämän lintu"</span> vieläkin tärkeä tulonlähde monille enontekiöläisille perheille.</p>
<p type="title">Marjastaa ja sienestää</p>
<p>Marjastus ja sienestys on sallittua. Alueella kasvavista marjoista suosituin on syyskesällä kypsyvä hilla eli lakka, jota kasvaa suoalueilla eri puolella erämaa-aluetta. Mustikkaa ja puolukkaa voi poimia alueen eteläosissa ja variksenmarjojen ystävä saa suun makeaksi Pöyrisjärven hiekkadyyneilläkin. Erämaan metsäisiltä osilta saa sienestäjäkin koriinsa täytettä. Vaikka sienet ovatkin porojen herkkua, niitä jää runsaasti metsiin pilaantumaan joka vuosi.</p>
<p type="title">Harrastaa geokätköilyä</p>
<p>Pöyrisjärven erämaa-alueella vaeltajan kannattaa kulkiessaan tutkia tarkkaan maastoa. Erämaahan on nimittäin piilotettu muutamia geokätköjä (www.geocache.fi). Vuonna 2000 alkunsa saanut geokätköily on ympäri maailman levinnyt harrastus, jonka harrastajia Suomessakin on jo useita tuhansia.</p>
<list><p type="listitem">Enontekiön erämaan kalastuslupa</p>
<p type="listitem">Näkkälän pienriistalupa</p>
<p type="listitem">Nunnasen pienriistalupa</p>
</list><p type="title">Kalastonhoitomaksu 2016</p>
<p>Valtion kalastuksenhoitomaksu ja läänikohtaiset maksut yhdistyivät kalastonhoitomaksuksi (julkaisut.metsa.fi, pdf 4.6 MB).</p>
<p>© Metsähallitus 2017</p>
<list/><p>Jaa tämä sivu</p>
<p>Avaa Valikko</p>
</body></document>
