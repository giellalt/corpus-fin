<document xml:lang="fin" id="no_id">
  <header>
    <title>Lisätietoja Luttojoen kolttakentistä - Luontoon.fi</title>
    <genre code="facta"/>
    <author>
      <unknown/>
    </author>
    <wordcount>575</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>http://www.luontoon.fi/luttojoenkolttakentat/lisatietoja</origFileName>
    <parallel_text xml:lang="sms" location="laassteadaid_1.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Siirry sisältöön</p>
    <p>Avaa Valikko</p>
    <list>
      <p type="listitem">In English</p>
      <p type="listitem">På svenska</p>
      <p type="listitem">Anarâškielâ</p>
      <p type="listitem">Davvisámegiella</p>
      <p type="listitem">中文</p>
      <p type="listitem">По-русски</p>
    </list>
    <p type="title">Luttojoen kolttakentät</p>
    <list>
      <p type="listitem">Lisätietoja</p>
      <p type="listitem">Rakennelmat</p>
    </list>
    <p type="title">Retkikohteet</p>
    <list>
      <p type="listitem">Kansallispuistot</p>
      <p type="listitem">Maailmanperintökohteet</p>
      <p type="listitem">Retkeilyalueet</p>
      <p type="listitem">Erämaa-alueet</p>
      <p type="listitem">Muut luontokohteet</p>
      <p type="listitem">Luontokeskukset</p>
      <p type="listitem">Vaellusreitit</p>
      <p type="listitem">Historiakohteet</p>
      <p type="listitem">Tuvat</p>
      <p type="listitem">Esteettömät kohteet</p>
    </list>
    <list>
      <p type="listitem">Ailinpietin kalamaja</p>
      <p type="listitem">Berghamnin perinneympäristö</p>
      <p type="listitem">Gustavsvärnin linnoitus</p>
      <p type="listitem">Hauensuolen kalliopiirrokset</p>
      <p type="listitem">Heretyn metsätyökämppä</p>
      <p type="listitem">Huhtalan torppa</p>
      <p type="listitem">Hytermä</p>
      <p type="listitem">Iso Linnamäki</p>
      <p type="listitem">Ivalojoen Kultala</p>
      <p type="listitem">Jyppyrän peurahaudat</p>
      <p type="listitem">Kaapin Jounin tila</p>
      <p type="listitem">Kajaanin rauniolinna</p>
      <p type="listitem">Kalmosärkkä</p>
      <p type="listitem">Kappelniityn muinaisjäännösalue</p>
      <p type="listitem">Katanpään linnakesaari</p>
      <p type="listitem">Kolttien perinnetalo</p>
      <p type="listitem">Koroistenniemi</p>
      <p type="listitem">Korteniemen perinnetila</p>
      <p type="listitem">Koveron perinnetila</p>
      <p type="listitem">Kuhmon vaara-asutukset</p>
      <p type="listitem">Kurjenpolven hautausmaa</p>
      <p type="listitem">Kuusiston piispanlinnan rauniot</p>
      <p type="listitem">Kärnäkosken linnoitus</p>
      <p type="listitem">Käräjämäki</p>
      <p type="listitem">Langinkosken keisarillinen kalastusmaja</p>
      <p type="listitem">Latvavaaran tila</p>
      <p type="listitem">Lemmenjoen peurakuopat</p>
      <p type="listitem">Levävaaran tila</p>
      <p type="listitem">Liinmaan muinaislinna</p>
      <p type="listitem">Linnansaaren torppa</p>
      <p type="listitem">Lounatkoski</p>
      <p type="listitem">Luttojoen kolttakentät</p>
      <p type="listitem">Mattilan tila</p>
      <p type="listitem">Matti Mustan tupa</p>
      <p type="listitem">Ollilan ja Turulan tilat</p>
      <p type="listitem">Paimensaaren perinneympäristö</p>
      <p type="listitem">Pakasaivo ja Kirkkopahdan seitakivi</p>
      <p type="listitem">Petkeljärven puistonvartijan maja</p>
      <p type="listitem">Pielpajärven erämaakirkko</p>
      <p type="listitem">Pisamalahden linnavuori</p>
      <p type="listitem">Pitkäjärven metsätyökämppä</p>
      <p type="listitem">Päivääniemen kalmisto</p>
      <p type="listitem">Raappanan kammi</p>
      <p type="listitem">Raaseporin rauniolinna</p>
      <p type="listitem">Raja-Joosepin kenttä</p>
      <p type="listitem">Rapolan linnavuori</p>
      <p type="listitem">Ristinpelto</p>
      <p type="listitem">Rumakurun vanha kämppä</p>
      <p type="listitem">Rytivaaran kruununmetsätorppa</p>
      <p type="listitem">Rödjanin kalastajatila</p>
      <p type="listitem">Röytän luotsiasema</p>
      <p type="listitem">Sallivaaran poroerotuspaikka</p>
      <p type="listitem">Salpalinja, Änäkäinen</p>
      <p type="listitem">Seili</p>
      <p type="listitem">Suomujoen kolttakenttä</p>
      <p type="listitem">Suomunruoktun vanha kämppä</p>
      <p type="listitem">Svartholman merilinnoitus</p>
      <p type="listitem">Söderskär</p>
      <p type="listitem">Taatsin seita ja Taatsinkirkko</p>
      <p type="listitem">Telkkämäen perinnetila</p>
      <p type="listitem">Tiaisen torppa</p>
      <p type="listitem">Tiilikanaution tila</p>
      <p type="listitem">Täyssinän rauhan rajakivet</p>
      <p type="listitem">Ukonsaari</p>
      <p type="listitem">Ulko-Tammio</p>
      <p type="listitem">Untamalan muinaisjäännösalue</p>
      <p type="listitem">Vallisaari</p>
      <p type="listitem">Välimaan saamelaistila</p>
      <p type="listitem">Värikallio</p>
      <p type="listitem">Äkässaivo ja Seitapahta</p>
      <p type="listitem">Örön linnakesaari</p>
    </list>
    <list>
      <p type="listitem">Lisätietoja</p>
      <p type="listitem">Rakennelmat</p>
    </list>
    <p>Luttojoen kolttakenttien sivut</p>
    <p type="title">Luttojoen kolttakentät</p>
    <list>
      <p type="listitem">Lisätietoja</p>
      <p type="listitem">Rakennelmat</p>
    </list>
    <p type="title">Lisätietoja Luttojoen kolttakentistä</p>
    <p type="title">Oskarinjärven ja Oskarinkosken asuinkentät</p>
    <p>Kun Suomi menetti sodassa Petsamon Neuvostoliitolle, menettivät Semenoffin ja Fofanoffin perheet monen muun kolttasaamelaisperheen tavoin omat sukualueensa. Petsamo oli ollut kolttasaamelaisten perinteistä asuma-aluetta. Sodan aikana koltat evakuoitiin Suomen puolelle. Lapin sodan evakkoreissun päätyttyä he eivät enää voineet palata entiselle kotiseudulleen. Alueluovutuksessa kolttaperheet menettivät kotipaikkansa, porokarjat sekä muun omaisuutensa ja osa sukulaisista jäi Neuvostoliiton puolelle.</p>
    <p>Aluksi Semenoffin ja Fofanoffin perheet asettuivat asumaan mahdollisimman lähelle entistä kotiseutua itärajan tuntumaan, Suomujoen ja Luttojoen varsille. Semenoffit ja Fofanoffit rakensivat itselleen talvipaikan Luttojoen rantaan lähelle Suomujoen suuta. Kesäpaikan asumukset rakennettiin vain 12 km päähän talvipaikasta, Suomujoen Kotajärven rantaan. Kesäasutusta on ollut myös Ahven-, Aitta- ja Ruohojärvellä sekä Luton rannoilla. Muutaman vuoden jälkeen Semenoffin ja Fofanoffin perheet siirtyivät pysyvästi asumaan Sevettijärvelle.</p>
    <p><em type="italic">Talvipaikka </em>oli kahden perheen <span type="quote">"kylä"</span>; Semenoffien lisäksi Luton varteen asettui Fofanoffien perhe. Talvipaikkaan tultiin jo elokuun lopussa ja muuttomatka taittui veneellä. Koko talven ajan pyydettiin kalaa jään alta juomustamalla. Poronhoitoa harjoitettiin, vaikka merkittävä osa poroista olikin jäänyt entiselle synnyinseudulle. Poroaitaa ei talvipaikassa ollut. Poroja ei tarvinnut ruokkia, koska laidunmaat olivat hyvät. Vain muutamia poroja oli kiinni pihapiirissä. Porojen lisäksi koltilla oli lampaita. </p>
    <p>Luton talvikylässä, Oskarinkoskella ovat asuneet Oudas (s. 1866) ja Natalia (s. 1863, os. Gerasimoff) Semenoff sekä heidän tyttärensä Maria ja poikansa Pietari (<span type="quote">"Päett"</span>, s. 1921) vaimonsa Helenan (s.1924, os. Fofanoff) kanssa. Myös Oudaksen ja Natalian tyttärien pojat Ontrei ja Eljas kuuluivat perheyhteisöön. Oskarinjärven itärannalla asui Oudas Semenoffin poika Iivana (<span type="quote">"Uts-Evvan"</span>, s. 1908), vaimonsa Eufrosinia (s. 1908) sekä heidän kolme tytärtään ja poika. Järven länsipuolella asui Oskari Fofanoffin ja vaimonsa Akilinan (os. Semenoff) nelilapsinen perhe.</p>
    <p><em type="italic">Oskarinjärvellä </em>oli kaksi asuintaloa, jotka ovat tällä hetkellä huonokuntoisia. Kolmannesta talosta on jäljellä vain muutama hirsikerta. Pihapiirissä on myös varastokuoppia ja -kotia. </p>
    <p><em type="italic">Oskarinkosken kolttakenttä </em>sijaitsee 300 metriä Oskarinjärven asuinkentästä Luttojokea ylävirtaan. Oskarinkoskella pihapiiristä löytyy asuinrakennusten lisäksi savusauna, maauuni, kaksi kellaria ja käymälä. Lampaiden pitoa varten kentällä oli lammasaitauksia ja -suojia. Lisäksi kolttakentältä on löydettävissä varastokota sekä kotien jäännöksiä. Heiniä ja jäkäliä varten oli omat säilytyslavat.  </p>
    <p>Lampaiden heinät haettiin kolmesta eri paikasta. Paras paikka oli isoheinäinen niitty Suomujoen suussa kilometrin verran Luttojokea alaspäin Luton pohjoisrannalla, koivikon kohdalla. Niittyä oli aiemmin käyttänyt Raja-Jooseppi eli Joosef Juhonpoika Sallila, joka asui alempana Luttojokivarressa. Joosepin kuoltua vuonna 1946 hyvät heinänniittopaikat olivat kolttien käytössä.</p>
    <p>Rakennukset on suojeltu asetuksella vuonna 1985. Rakennuksia ei saa käyttää lukuun ottamatta käymälää, joka on kaikkien retkeilijöiden käytettävissä.</p>
    <p>© Metsähallitus 2017</p>
    <list/>
    <p>Jaa tämä sivu</p>
    <p>Avaa Valikko</p>
  </body>
</document>
