<document xml:lang="fin" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="swe"/>
    <wordcount>294</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="swe"/>
      <language xml:lang="fin"/>
    </multilingual>
    <origFileName>http://www.umo.se/Andra-sprak/Finska/Seksuaalinen-suuntautuminen--bi-hetero-homo-</origFileName>
    <parallel_text xml:lang="fit" location="seksuaalinen-taipumus--biiseksuaalinen-hetero-homo.html"/>
    <parallel_text xml:lang="sma" location="seksuellen-syjhtede--bi-heteroe-homoe.html"/>
    <parallel_text xml:lang="sme" location="seksualala-sodju---bi-hetero-homo.html"/>
    <parallel_text xml:lang="smj" location="seksualak-tjardda-bi-hetero-homo.html"/>
    <parallel_text xml:lang="swe" location="sexuell-laggning---hetero-homo-bi.html"/>
    <parallel_text location="bulopha-voltrande--bi-hetero-homo.html" xml:lang="rmu"/>
    <parallel_text location="seksualkane-rigjiba.html" xml:lang="rmf"/>
    <parallel_text location="seksualno-manuipe--bi-hetero-homo.html" xml:lang="rmy-rka"/>
    <parallel_text location="seksualno-identiteto-bi-hetero-homo.html" xml:lang="rmy-rlo"/>
    <parallel_text location="seksualikano-orientiribe--biseksualco-hetero-homoseksualco.html" xml:lang="rmn"/>
    <parallel_text location="seksuelse-nejgung---baj-hetero-homo.html" xml:lang="yid"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Seksuaalinen suuntautuminen – bi, hetero, homo</p>
    <p xml:lang="swe">Alla undrar!  Vad undrar du?</p>
    <p type="title">Seksuaalinen suuntautuminen – bi, hetero, homo</p>
    <p>Seksuaalinen suuntautuminen tarkoittaa rakastumisen tai seksuaalisen kiinnostuksen kohdetta. Ihmiset voivat olla bi-, hetero- tai homoseksuaaleja.</p>
    <p type="title">Mitä bi, hetero ja homo tarkoittavat?</p>
    <p>Seksuaalisia suuntautumisia on kolme: biseksuaalisuus, heteroseksuaalisuus ja homoseksuaalisuus. Tavallisesti ihmisistä käytetään nimitystä homo, hetero tai bi.</p>
    <list>
      <p type="listitem">Biseksuaalisuus tarkoittaa, että rakastuminen ja seksuaalinen kiinnostus voivat kohdistua sekä tyttöihin että poikiin.</p>
      <p type="listitem">Heteroseksuaali tuntee rakastumisen tunteita ja seksuaalista kiinnostusta vastakkaista sukupuolta kohtaan. Henkilöstä voidaan käyttää myös nimitystä straight.</p>
      <p type="listitem">Homoseksuaali tuntee rakastumisen tunteita ja seksuaalista kiinnostusta samaa sukupuolta kohtaan. Homoseksuaalisuuteen voidaan viitata myös nimityksellä gay. Tyttöjä, jotka tykkäävät tytöistä, voidaan kutsua myös lesboiksi. Poikia, jotka tykkäävät pojista, voidaan kutsua homoiksi.</p>
    </list>
    <p type="title">Nuorena pohditaan omaa suuntautuneisuutta</p>
    <p>Nuorena on tavallista pohtia omaa seksuaalista suuntautuneisuuttaan. Seksuaalinen suuntautuminen voi muuttua elämän aikana.</p>
    <p>Jokainen päättää itse, kutsutaanko häntä nimityksellä bi, hetero vai homo. Oman seksuaalisen suuntautumisen voi myös jättää kokonaan määrittelemättä.</p>
    <p type="title">Ympäristön odotukset</p>
    <p>Usein ympäristö odottaa, että kaikki ovat heteroseksuaaleja. Jos ei tunne itseään heteroseksuaaliksi, voi kokea itsensä erilaiseksi, näkymättömäksi tai ulkopuoliseksi.</p>
    <p type="title">Seksuaalisesta suuntautumisesta kertominen</p>
    <p>Seksuaalisesta suuntautumisesta riippumatta jokainen päättää itse, haluaako siitä kertoa muille.</p>
    <p>Heteroseksuaalin ei yleensä tarvitse kertoa suuntautumistaan, koska sitä pidetään usein itsestäänselvyytenä.</p>
    <p>Homo- tai biseksuaalista voi joskus tuntua siltä, että omasta seksuaalisesta suuntautumisesta haluaa tai tarvitsee kertoa muille.</p>
    <p type="title">Seksuaalisella suuntautumisella ei ole mitään tekemistä käyttäytymisen tai ulkonäön kanssa</p>
    <p>Monesti kuvitellaan, että tietyllä tavalla käyttäytyminen riippuu seksuaalisesta suuntautumisesta. Uskotaan, että tietynlainen ulkonäkö tai kiinnostuksen kohteet ovat tyypillisiä tietyn seksuaalisen suuntauksen omaaville.</p>
    <p>Ominaisuuksilla, kuten ulkonäöllä, kiinnostuksen kohteilla tai kunkin valitsemalla elämäntavalla ei ole kuitenkaan mitään tekemistä seksuaalisen suuntautumisen kanssa.</p>
    <p type="title">Syrjintä seksuaalisen suuntautumisen perusteella on lainvastaista</p>
    <p>Seksuaalisesta suuntautumisesta riippumatta jokaisella on oikeus elää elämäänsä haluamallaan tavalla.</p>
    <p>Syrjintä seksuaalisen suuntautumisen vuoksi on lainvastaista.</p>
    <p>Rikos, joka tehdään seksuaalisen suuntautumisen vuoksi, on erityisen vakava rikos, jota kutsutaan viharikokseksi.</p>
  </body>
</document>
