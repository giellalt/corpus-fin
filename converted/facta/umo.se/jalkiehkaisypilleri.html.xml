<document xml:lang="fin" id="no_id"><header><title/><genre code="facta"/><author><unknown/></author><translator><unknown/></translator><translated_from xml:lang="swe"/><wordcount>486</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="fin"/></multilingual><origFileName>http://www.umo.se/Andra-sprak/Finska/Jalkiehkaisypilleri</origFileName><parallel_text xml:lang="fit" location="akyytti-p-pilleri.html"/><parallel_text xml:lang="sma" location="akute-p-pillere.html"/><parallel_text xml:lang="sme" location="fahkkatla-p-pillar.html"/><parallel_text xml:lang="smj" location="hahkka-p-tablahtta.html"/><parallel_text xml:lang="swe" location="akut-p-piller.html"/><parallel_text xml:lang="rmu" location="kris-p-drabb.html"/><parallel_text xml:lang="rmf" location="sigutno-p-pilleri-akut-p-pilleri.html"/><parallel_text xml:lang="rmy-rka" location="akutno-p-drab.html"/><parallel_text xml:lang="rmy-rlo" location="akutno-p-piller-preventivno-tabletka.html"/><parallel_text xml:lang="rmn" location="akutno-pipula.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Jälkiehkäisypilleri</p>
<p type="title">Jälkiehkäisypilleri</p>
<p>Jälkiehkäisypilleri on tabletti, jonka tyttö voi ottaa ehkäistäkseen raskauden. Jälkiehkäisy ei ole tavanomainen ehkäisykeino, eli sitä ei käytetä suojana ennen yhdyntää tai sen aikana. Jälkiehkäisytablettia tulisi käyttää vain viimeisenä hätäkeinona eikä säännölliseen raskauden ehkäisyyn.</p>
<p>Jälkiehkäisytabaletti on tarkoitettu raskauden ehkäisyyn suojaamattoman yhdynnän jälkeen, esimerkiksi silloin, kun ehkäisy on unohtunut, se on jätetty huomioimatta, tai jos on joutunut seksuaalisen väkivallan uhriksi.</p>
<p>Jälkiehkäisytabletti on otettava myös silloin, jos on olemassa riski, että varsinainen ehkäisy on epäonnistunut, esimerkiksi kondomi on mennyt rikki tai jos ehkäisypillerin ottamisen jälkeen on tullut oksennus.</p>
<p>Tabletti sisältää progestageenia (keltarauhashormonia). Jälkiehkäisypilleri estää tai siirtää munasolun irtoamisen.</p>
<p>Progestageenia on myös tavallisissa ehkäisypillereissä, mutta jälkiehkäisypillerissä hormonin määrä on paljon suurempi. Tämän vuoksi sivuvaikutukset voivat olla voimakkaampia, vaikkakin se on harvinaista.</p>
<p>Jälkiehkäisytablettia tulisi käyttää vain viimeisenä hätäkeinona eikä säännölliseen raskauden ehkäisyyn.</p>
<p>Jälkiehkäisytabletti ei keskeytä raskautta eikä siis vastaa teholtaan aborttia tai niin sanottua aborttipilleriä.</p>
<p type="title">Miten jälkiehkäisytabletti otetaan?</p>
<p>Jälkiehkäisytabletteja kutsutaan usein dagen efter -pillereiksi. Tämä nimitys on kuitenkin hieman harhaanjohtava, koska tablettia ei tarvitse ottaa seuraavana päivänä yhdynnän jälkeen. Jälkiehkäisytabletti voidaan ottaa viimeistään 72 tunnin sisällä, eli kolme päivää yhdynnän jälkeen.</p>
<p>Mitä nopeammin lääkkeen ottaa, sitä parempi sen ehkäisyteho on. Muutaman päivän kuluttua jälkiehkäisytabletin ottamisen jälkeen voi esiintyä vuotoa.</p>
<p>Saatavilla on myös erityinen jälkiehkäisytabletti, joka voidaan ottaa enintään viiden päivän kuluttua suojaamattomasta yhdynnästä. Sen saa vain lääkärin tai kätilön määräyksestä. Reseptiä voi hakea ottamalla yhteyttä nuorisovastaanottoon, seksuaali- ja parisuhdeklinikkaan, terveyskeskukseen, äitiysneuvolaan tai naistenklinikkaan. Resepti on yleensä maksullinen. Joiltakin klinikoilta sen saa maksutta.</p>
<p type="title">Mistä jälkiehkäisytabletin saa?</p>
<p>Jälkiehkäisytabletin saa useimmilta nuorisovastaanotoilta, seksuaali- ja parisuhdeklinikoilta ja terveyskeskuksista.</p>
<p>Jälkiehkäisytabletteja saa myös joistakin äitiysneuvoloista ja naistenklinikoilta.</p>
<p>Niitä voi myös ostaa apteekista ilman reseptiä.</p>
<p>Nuorisovastaanotolla jälkiehkäisyä noutaessaan voi varata ajan raskaustestiin ja halutessaan klamydiatestiin.</p>
<p>Samalla voidaan keskustella raskauden ja seksitautien ehkäisystä tulevaisuudessa.</p>
<p type="title">Mitä jälkiehkäisytabletti maksaa?</p>
<p>Jos ostat jälkiehkäisytabletin apteekista ilman reseptiä, maksat sen itse. Nuorisovastaanotoilta tabletin voi hakea maksutta.</p>
<p type="title">Kuinka luotettava jälkiehkäisytabletti on?</p>
<p>Riski tulla raskaaksi tabletin ottamisen jälkeen on pieni. Jälkiehkäisyn toimimattomuus, eli riski tulla raskaaksi, kasvaa sitä mukaa mitä myöhempään yhdynnän jälkeen tabletti otetaan.</p>
<p>Jos oksentaa kolmen tunnin sisällä tabletin ottamisesta tai kärsii ripulista, ei ole varmaa, onko hormoni ehtinyt imeytyä elimistöön. Sen vuoksi toinen tabletti on otettava mahdollisimman pian, muuten raskauden riski on mahdollinen.</p>
<p>Jälkiehkäisyä koskevat tarkemmat tiedot löytyvät pakkausselosteesta. Pakkausseloste on jälkiehkäisyvalmistepakkauksen sisällä oleva lappu. Neuvoa voi aina kysyä kätilöltä esimerkiksi nuorisovastaanotolta tai iho- ja sukupuolitautiklinikalta.</p>
<p>Raskauden ehkäisemisen varmistamiseksi pitää tehdä raskaustesti noin kolmen viikon kuluttua tabletin ottamisesta.</p>
<p type="title">Kuinka usein jälkiehkäisytabletin voi ottaa?</p>
<p>Jälkiehkäisytabletin käyttömäärää kuukautiskierron aikana ei ole rajoitettu. Jos on suojaamattomassa yhdynnässä eikä halua tulla raskaaksi, on parempi ottaa jälkiehkäisytabletti useita kertoja saman kuukautiskierron aikana, vaikka välivuotojen riski kasvaa.</p>
<p>Jos jälkiehkäisyä tarvitsee käyttää usein, kannattaa miettiä ehkäisyn tarvetta ja erilaisia ehkäisyvaihtoehtoja. Apua saa ottamalla yhteyttä nuorisovastaanottoon, terveyskeskukseen tai iho- ja sukupuolitautiklinikkaan.</p>
<p type="title" xml:lang="swe">Edut</p>
<list><p type="listitem">Suojaamattoman yhdynnän tai ehkäisyn pettämisen jälkeen jälkiehkäisy vähentää riskiä tulla raskaaksi. Jälkiehkäisytabletti ei suojaa seksitaudeilta.</p>
</list><p type="title">Haitat</p>
<list><p type="listitem">Jälkiehkäisytabletti ei suojaa seksitaudeilta.</p>
<p type="listitem">Hormoni voi aiheuttaa esimerkiksi päänsärkyä, rintojen arkuutta tai pahoinvointia, mutta yleensä oireet kestävät vain yhden päivän.</p>
</list></body></document>
