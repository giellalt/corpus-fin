<document xml:lang="fin" id="no_id"><header><title>Anaras - Ympäristö - Paikannimet</title><genre code="facta"/><author><person firstname="Ilmari" lastname="Mattus" sex="unknown" born="" nationality=""/></author><year>2006</year><wordcount>1144</wordcount><conversion_status type="standard"/><availability><license type="standard"/></availability><multilingual/><origFileName>http://www.samimuseum.fi/anaras/ymparisto/top.html</origFileName><parallel_text xml:lang="eng" location="top.html"/><parallel_text xml:lang="smn" location="top.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><p>Paikannimet</p>
<p xml:lang="fit">Sukualueet</p>
<p xml:lang="nob">Rakennusperinne</p>
<p>Paikannimet täällä Inarin alueelle kertovat muun muassa siitä, kuinka elävä luonto yhdessä ihmisen kanssa on vallannut leijonanosan paikannimistön määriteosista. Ylivoimaisesti eniten esiintyvät kalat Inarin alueen paikannimissä ja se kertoo mm. siitä, että olemme ennen muuta kalastajakansaa, mutta myös metsästäjäkansaa, tai ainakin olemme olleet sitä. Kala esiintyy peräti <em type="italic">338 </em>kertaa, joista ahven on kärjessä ( <em type="italic">82 </em>kertaa). Kakkossijan saavuttavat eläimet <em type="italic">318 </em>kerralla, joista poron eri variantit esiintyvät eniten ( <em type="italic">59 </em>kertaa). Hyvänä kolmosena tulee ihminen joka esiintyy nimenä <em type="italic">278 </em>:ssa paikannimessä, Antti kärjessä ( <em type="italic">36 </em>kertaa). Neljännen sijan valloittavat linnut, joita tavataan <em type="italic">242 </em>:ssa paikannimessä, eniten esiintyy kaakkuria ( <em type="italic">43 </em>kertaa), mutta kuikka ei kertaakaan. Tästä voisimme päätellä, että vanhaan aikaan tätä kahta lintulajia on pidetty saman lajin edustajana ja itse esimerkiksi olin vielä 1980-luvulla sitä mieltä, että kuikan inarinsaamen nimi on <em type="italic">kähtee </em>, enkä nimeä <em type="italic">tuhtuu </em>ollut edes kuullut. </p>
<p>Puut ja kasvit saavuttavat neljännen sijan <em type="italic">227 </em>kerralla, mänty kärjessä ( <em type="italic">42 </em>kertaa). Kuudes sija jää jumalille noituudelle ja maahisille, jotka esiintyvät <em type="italic">82 </em>kertaa, Ákku ja Äijih eli Akka ja Ukko kärjessä ( <em type="italic">43 </em>kertaa). Seitsemäs sija kuuluu hyönteisille, joita tavataan nimissä <em type="italic">20 </em>kertaa, mäkärää esiintyy eniten ( <em type="italic">4 </em>kertaa). Vihonviimeiseen sijaan joutuvat tyytymään marjat ja sienet, vaikka ovatkin melko tärkeitä ihmiselle. Ne esiintyvät vain <em type="italic">16 </em>kertaa, joista kärkisijan on vallannut mustikka ( <em type="italic">7 </em>kertaa). Kaikkiaan nämä edelläluetellut lajit esiintyvät <em type="italic">1502 </em>:ssä paikannimessä, joka on runsas viidennes koko inarinsaamelaisesta paikannimistöstä. Tutkimustani en ole toistaiseksi ulottanut pohjoissaamen ja suomen kielisen paikannimistön puolelle tässä merkityksessä. Kyseessähän kuitenkin ovat pääosiltaan samat nimet, kuin inarissaamenkin nimistössä eli ne ovat suomennoksia ja pohjoissaamennoksia. </p>
<p>Millaisia sitten ovat nämä vajaat neljä viidesosaa paikannimistä? Ne ovat appellatiivipohjaisia eli perustuvat maastoyleisnimiin ja esiintyvät pääsääntöisesti perusosissa, mutta myös määriteosissa. Muutamassa paikannimessä samanaikaisesti sekä määrite-, että perusosassa, kuten esim. <em type="italic">Suáluičuálmáásuálui </em>-saaressa ´Saarisalmensaari´ ja <em type="italic">Suáluinyeresuálui </em>-saaressa ´Saarinuoransaari´ joka on suomennettu nuotoon <em type="italic">Nuoransaari </em>. Kaikkiaan inarinsaamelaisia paikannimiä on runsaat 6000, suomenkielisiä ehkä jonkun verran vähemmän, pohjoissaamen kielisiä runsaat 2000, koltankielisiä nimiä noin parisataa ja nuotta-apajia saman verran. Nuotta-apajien tarkat sijaintipaikat eivät ole kaikkien apajien osalta tiedossa, eivätkä ole enää selvitettävissäkään. Yhteensä kirjattuja ja karttoihin sijoitettuja nimiä on noin 14 000. </p>
<p xml:lang="fkv">Takaisin ylös</p>
<p><em type="italic">Kaikkiaan maastoappellatiivejä inarinsaamessa on noin 300. Seuraavassa Top-40 -lista eli 40 yleisintä appellatiivia paikannimissä suosituimmuusjärjestyksessä: </em></p>
<p><em type="italic">1. jävri + jáávráš + jávrádâh = </em>järvi + järvinen + järvikäinen <em type="italic">1956 </em>kertaa <em type="italic">2. vääri + váárááš + värehâš = </em>vaara + vaaranen (demin.) + vaarakainen <em type="italic">712 </em>kertaa <em type="italic">3. suálui + suolluš + lássá = </em>saari + saarinen (demin.) + laassa <em type="italic">629 </em>kertaa <em type="italic">4. juuhâ + vei + juuvâš + aajâ = </em>joki + jokinen (demin.) + lähde <em type="italic">552 </em>kertaa <em type="italic">5 </em>. <em type="italic">njargâ + njaargâš + njargâstâh = </em>niemi, nieminen, niemeke <em type="italic">537 </em>kertaa <em type="italic">6. luohtâ + luovtâš = </em>lahti + lahtinen (demin.) <em type="italic">480 </em>kertaa <em type="italic">7. luobâl + luobbâlâš = </em>lompolo ~ lompola <em type="italic">233 </em>kertaa <em type="italic">8. jeggi + jiägáš = </em>jänkä + jänkänen (demin.) <em type="italic">198 </em>kertaa <em type="italic">9. uáivi + uáiváš = </em>pää + päänen (demin.) <em type="italic">185 </em>kertaa <em type="italic">10. keđgi + kiäđgáš = </em>kivi + kivinen (demin.) <em type="italic">157 </em>kertaa <em type="italic">11. čuálmi + čuálmáš = </em>salmi + salminen <em type="italic">152 </em>kertaa <em type="italic">12. ruávi + puállám = </em>rova + palo <em type="italic">149 </em>kertaa <em type="italic">13. vyeppee = </em>vuopaja <em type="italic">132 </em>kertaa <em type="italic">14. láddu + lááduš = </em>lampi + lampinen <em type="italic">117 </em>kertaa <em type="italic">15. čielgi + siälgáš = </em>selkä + selänne <em type="italic">114 </em>kertaa <em type="italic">16. kuoškâ = </em>koski <em type="italic">97 </em>kertaa <em type="italic">17. vuonâ + vuonâš </em>= vuono <em type="italic">89 </em>kertaa <em type="italic">18. kieddi + kiäddáš </em>= kenttä <em type="italic">72 </em>kertaa <em type="italic">19. </em><em type="italic">moorâst = </em>morosto ~ marasto <em type="italic">70 </em>kertaa <em type="italic">20. eennâm = </em>maa <em type="italic">63 </em>kertaa <em type="italic">21. pähti + páávtáš = </em>pahta <em type="italic">61 </em>kertaa <em type="italic">22. puolžâ = </em>harju <em type="italic">54 </em>kertaa <em type="italic">23. skäiđi + skááiđáš = </em>kaita (kaira jokien välissä) <em type="italic">52 </em>kertaa <em type="italic">24. uáivuš, </em>luusua <em type="italic">48 </em>kertaa <em type="italic">25. savo ~ savvoon + savonâš = </em>suvanto <em type="italic">44 </em>kertaa <em type="italic">26. čukkâ ~ čokke ~ čohhááš + čummâ = </em>kukkula + huippu <em type="italic">43 </em>kertaa <em type="italic">27. pohe + povvááš = </em>kapeikko, tai laakso <em type="italic">42 </em>kertaa <em type="italic">28. myetki + muáđháš + muáđhád = </em>muotka ~ taival <em type="italic">41 </em>kertaa <em type="italic">29. vuodâs = </em>vuontinen (hiekkaranta) <em type="italic">38 </em>kertaa <em type="italic">30. tupesaje </em>= tupasija <em type="italic">35 </em>kertaa <em type="italic">31. käldee </em>= lähde, avanto <em type="italic">33 </em>kertaa <em type="italic">32. juovâ = </em>luolikko ~ kivikko ~ louhikko ~ rakka <em type="italic">31 </em>kertaa <em type="italic">33. ämmir + tiävá = </em>kumpu ~ tieva ~ kunnas <em type="italic">29 </em>kertaa <em type="italic">34. kuolbâ + kuolbânâš = </em>kuolpuna + kuolpunainen <em type="italic">28 </em>kertaa <em type="italic">35. ävži = </em>rotko <em type="italic">27 </em>kertaa <em type="italic">36. kárgu = </em>kari <em type="italic">25 </em>kertaa <em type="italic">37. nyeri + nuárááš = </em>nuora (pitkä ja kapea salmi) <em type="italic">22 </em>kertaa <em type="italic">38. viälmá </em>= hidasvirtainen syvä joen kohta (vielma) <em type="italic">21 </em>kertaa <em type="italic">39. kaavâ = </em>poukama, loiva mutka, taive <em type="italic">20 </em>kertaa <em type="italic">40. puornâ </em>= purnu (säilytyskuoppa) <em type="italic">18 </em>kertaa </p>
<p>Ja kuten havaitsemme, ei tunturia näy listalla lainkaan, vaikka niitäkin Inarin alueella on huomattavan monta. Se on vasta sijalla 41, esiintymiskertoja 17, joista niistäkin valtaosa sijaitsee Inarin alueen ulkopuolella. Neljäkymmentä suosituinta maastoappellatiivia esiintyy peräti 7254 kertaa. Loppujen 260 maastoappellatiivin esiintymiskertoja ei ole laskettu <em type="italic">. </em></p>
<p><em type="italic">Millaisia ihmisen valmistamia rakennelmia, taikka teknisiä välineitä tapaamme Inarin alueen paikannimistöstä: </em></p>
<p>1. Ylivoimaisesti eniten tapaamme sanaa <em type="italic">kuáti </em>= kota, peräti <em type="italic">146 </em>kertaa 2. hyvänä kakkosena seuraa <em type="italic">tupe </em>= tupa, <em type="italic">107 </em>kertaa 3. kolmanneksi eniten esiintyy <em type="italic">lyevi </em>= suova, <em type="italic">19 </em>kertaa 4. neljäntenä ovat nuotanvetoon liittyvät sanat <em type="italic">koldem </em>ja <em type="italic">nyetti </em>= nuottaus ja nuotta <em type="italic">18 </em>kertaa, mutta yllättäen samaan lukumäärään yltää myös <em type="italic">puornâ </em>= purnu (lihan ja kalansäilytyskuoppa) 5. viidennen sijan saavuttaa <em type="italic">äiđi </em>= aita <em type="italic">16 </em>kerrallaan 6. kuudennen sijan <em type="italic">láávu </em>= laavu, <em type="italic">14 </em>kertaa 7. kahdeksannella sijalla ovat <em type="italic">kerris </em>= ahkio ja <em type="italic">puárree </em>= lautta, <em type="italic">10 </em>kerrallaan 8. seitsemännellä sijalla on <em type="italic">ákšu </em>= kirves, <em type="italic">11 </em>kertaa 9. yhdeksännellä sijalla ovat <em type="italic">käärbis </em>= vene ja <em type="italic">piärtušm </em>= peuranpyyntiaita, <em type="italic">9 </em>kertaa kumpainenkin 10. kymmenenneltä sijalta löytyy <em type="italic">viermi </em>= verkko, <em type="italic">8 </em>kertaa 11. yhdennellätoista sijalla ovat <em type="italic">lyevdi </em>= lauta ja <em type="italic">káskástoh </em>= lisku, <em type="italic">7 </em>kertaa 12. kahdennellatoista sijalla on <em type="italic">huonâs </em>= hukanhuone (sudenpyyntiin), <em type="italic">6 </em>kertaa kukin 13. kolmastoista sija kuuluu välineille <em type="italic">nijbe </em>= leuku, <em type="italic">láávtáš </em>= lihalava, <em type="italic">árdu </em>= kuivausteline (lihoille ja kaloille), <em type="italic">tävgi </em>ja <em type="italic">pelbi </em>= jousi ja terävä nuoli, sekä <em type="italic">pisso </em>= pyssy, <em type="italic">5 </em>kertaa kukin 14. neljänneltätoista sijalta löytyvât <em type="italic">suárváš </em>= verkonuittokeppi juomustettaessa, <em type="italic">saaveeh </em>= suksi ja <em type="italic">puvre </em>= puura, <em type="italic">4 </em>kertaa kukin 15. viidennentoista sijan jakavat <em type="italic">säitti </em>= tuura eli keihäs, <em type="italic">čyeimi </em>= sauvoin ja <em type="italic">hirsâ </em>ja hirsi, <em type="italic">3 </em>kertaa kukin 16. kuudennentoista sijan jakajia on seitsemän: <em type="italic">veeččir </em>= vasara, <em type="italic">liššá </em>= viikate, <em type="italic">kaŋgâ </em>= kanki, <em type="italic">läbži </em>= hihna, <em type="italic">stávrá </em>= seiväs, <em type="italic">naavit </em>= navetta ja <em type="italic">láátu </em>= lato, <em type="italic">2 </em>kertaa kukin, 2 kertaa itse kukin 17. jumbosijan jakajia on kahdeksan: <em type="italic">sivlá </em>= siula, <em type="italic">háárááv </em>= harava, <em type="italic">puuvko </em>= puukko, <em type="italic">suábbi </em>= sauva, <em type="italic">kiällár </em>= kellari, <em type="italic">kiämppá </em>= kämppä, <em type="italic">syermi </em>= kuiva ja oksikas mänty ruokatavarain kuivatukseen ja <em type="italic">tävgi </em>= jousi, <em type="italic">yhden </em>kerran jokainen. </p>
<p>Kaikkiaan nämä ihmisen valmistamat rakennelmat, apuvälineet ja laitteet esiintyvät määriteosissa <em type="italic">492 </em>kertaa. </p>
<p xml:lang="smn"><em type="italic">Ilmari Mattus </em></p>
<p>Juutuajoen Ritakoski taustanaan Otsamo-tunturi.</p>
<p>Kaakkuri on tyypillinen Inarijärven vesilintu ja suosituin linnunnimi paikannimistössä.</p>
<p xml:lang="smn">Ukonjärven Ukko.</p>
<p><em type="italic">Luonto ja ihminen paikannimissä Inarin alueella-luettelo </em></p>
<p><em type="italic">Mitä paikannimet kertovat? </em></p>
<p xml:lang="fkv">Takaisin ylös</p>
<p xml:lang="smn">© 2006 Sámi musea Siida &amp; Anarâškielâ servi</p>
<p xml:lang="sme">siida@samimuseum.fi</p>
</body></document>