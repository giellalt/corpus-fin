<document xml:lang="fin" id="no_id"><header><title>Lapin synkkä kulttuuriperintö -projekti ja Saamelaismuseo Siida järjestävät yleisökaivaukset Inarissa: Mahdollisuus osallistua toisen maailmansodan aikaisen saksalaisen sotilassairaalaan tutkimuksiin — Siida</title><genre code="facta"/><author><unknown/></author><year>2016</year><wordcount>564</wordcount><conversion_status type="standard"/><availability><license type="standard"/></availability><multilingual/><origFileName>http://www.siida.fi/sisalto/tiedotteet/lapin-synkk-kulttuuriperint-projekti-ja-saamelaismuseo-siida-jrjestvt-yleiskaivaukset-inarissa-mahdollisuus-osallistua-toisen-maailmansodan-aikaisen-saksalaisen-sotilassairaalaan-tutkimuksiin</origFileName><parallel_text xml:lang="sme" location="lappi-sevdnjes-kulturrbi-proeakta-ja-smemusea-siida-ordnejit-dbla-olbmuide-drkkuhuvvon-arkeologalaroggamiid-anris-olbmuin-lea-vejolavuohta-oasslastit-nuppi-milmmisoai-igsa-duiskkala-soalddatbuohcceviesu-dutkamuaide.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><list><p type="listitem" xml:lang="sme">sámegillii |</p>
<p type="listitem" xml:lang="eng">in English |</p>
<p type="listitem">suomeksi |</p>
<p type="listitem" xml:lang="rus">Русский</p>
</list><p xml:lang="nob">Hae</p>
<p>Laajennettu haku...</p>
<p>Siirry sisältöön. | Siirry navigointiin</p>
<p type="title" xml:lang="eng">Osiot</p>
<list><p type="listitem" xml:lang="smn">Pääsivu |</p>
<p type="listitem">Kokoelmat |</p>
<p type="listitem">Luontopalvelut |</p>
<p type="listitem">Ravintola |</p>
<p type="listitem">Kokoukset |</p>
<p type="listitem" xml:lang="fkv">Tiedotteet |</p>
<p type="listitem">Kolttien Perinnetalo</p>
</list><list><p type="listitem">Sivukartta |</p>
<p type="listitem">Ota yhteyttä |</p>
<p type="listitem" xml:lang="smj">RSS |</p>
<p type="listitem">Uutiskirje</p>
</list><p>SAAMELAISKULTTUURI  Saamelaismuseo</p>
<p xml:lang="vep">POHJOINEN LUONTO  Luontokeskus</p>
<p xml:lang="eng">Info</p>
<p xml:lang="smn">Pääsivu</p>
<p xml:lang="vep">/</p>
<p xml:lang="fkv">Tiedotteet /</p>
<p>Lapin synkkä kulttuuriperintö -projekti ja Saamelaismuseo Siida järjestävät yleisökaivaukset Inarissa: Mahdollisuus osallistua toisen maailmansodan aikaisen saksalaisen sotilassairaalaan tutkimuksiin</p>
<p type="title">Lapin synkkä kulttuuriperintö -projekti ja Saamelaismuseo Siida järjestävät yleisökaivaukset Inarissa: Mahdollisuus osallistua toisen maailmansodan aikaisen saksalaisen sotilassairaalaan tutkimuksiin</p>
<p>tiistai 07. Kesäkuuta 2016, 13.15</p>
<p>Vapaaehtoiset ovat tervetulleita osallistumaan toisen maailmansodan aikaisen kohteen kaivauksiin Inarissa elokuun ensimmäisellä viikolla (maanantai 1.8.-perjantai 5.8.). Kaivaustutkimukset järjestää Helsingin ja Oulun yliopistojen Lapin synkkä kulttuuriperintö -projekti ja Saamelaismuseo Siida.</p>
<p>Toivotamme vapaaehtoiset tervetulleiksi tutkimaan kanssamme Lapin sodassa 1944 tuhotun saksalaisen sotilassairaalan raunioita Inarissa. Aiempi arkeologinen kaivauskokemus ei ole tarpeen ja kaikenikäiset vapaaehtoiset voivat osallistua (alle 16-vuotiaat huoltajan seurassa).</p>
<p>Projektin johtaja professori Vesa-Pekka Herva (Oulun yliopisto) kuvailee: <span type="quote">“Projektimme pyrkii ymmärtämään saksalaisten sotilaallisen läsnäolon materiaalisiin jäänteisiin liitettyjä moninaisia kulttuurisia arvoja ja merkityksiä. Monitieteinen tutkimusryhmämme arvioi Pohjois-Suomen toisen maailmansodan aikaisen kulttuuriperinnön merkittävyyttä osana Lapin alueen laajempaa historiallista, kulttuurista ja ympäristöllistä vuorovaikutusta.”</span></p>
<p>Arkeologi Oula Seitsonen (Helsingin yliopisto) kertoo: <span type="quote">“Toisen maailmansodan sairaala-alueita ei ole aiemmin tutkittu arkeologisesti Suomessa, eikä sen puoleen muuallakaan Euroopassa. Konfliktiarkeologiset tutkimukset ovat yleisimmin keskittyneet sotilaallisempiin kohteisiin, kuten puolustusasemiin ja sotilas- sekä vankileireihin. Tiedämme haastatteluista, että saksalaisten sotilaiden lisäksi paikalla hoidettiin myös Inarin kyläläisiä, ja kohde onkin tärkeä osa paikallista kulttuuriperintöä. Paikkakuntalaiset ovat tunteneet kohteen aina, mutta kulttuuriperintöviranomaisilla ei ollut kohteesta mitään tietoa ennen vuotta 2015.”</span></p>
<p>Museologi Suzie Thomas (Helsingin yliopisto) lisää: <span type="quote">“Osallistujamäärä on rajoitettu sen varmistamiseksi, että kaikki vapaaehtoiset saavat mahdollisimman hyvän kokemuksen ja huolellisen perehdytyksen kaivaukseen. Paikat täyttyvät ilmoittautumisjärjestyksessä, eli on tärkeää rekisteröityä niin pian kuin mahdollista, jos haluaa osallistua!”</span></p>
<p>Kansatieteilijä Eerika Koskinen-Koivisto (Helsingin yliopisto) sanoo: <span type="quote">“Vapaaehtoisten ja paikallisten haastattelut korostavat erilaisia tapoja, joilla ihmiset kohtaavat Lapin toisen maailmansodan aikaisen materiaalisen kulttuuriperinnön.”</span></p>
<p>Kaivamisen lisäksi tarjolla on asiantuntijoiden pitämiä yleisöluentoja, kierroksia ja muuta ohjelmaa. Osallistujien tulee rekisteröityä ilmoittautumislomakkeella (linkki). Vapaaehtoisten täytyy järjestää oma majoituksensa (projekti voi tarvittaessa auttaa majoituksen järjestämisessä) sekä päivittäinen kulkemisensa kaivauspaikalle.</p>
<p>On tärkeää, että vapaaehtoiset ilmoittavat tutkimusryhmälle mahdollisista sairauksista tai lääkityksistä, jotka voivat vaikuttaa hyvinvointiin kaivauksilla, sillä kaivaminen on fyysisesti kohtalaisen vaativaa. Osallistujilla tulee olla voimassaoleva vapaa-ajan tapaturmavakuutus, joka kattaa mahdolliset henkilökohtaiset vahingot, sekä viimeisen 10 vuoden kuluessa annettu jäykkäkouristusrokote. Kaikkia osallistujia pyydetään myös allekirjoittamaan suostumuslomake osallistumisesta tieteelliseen tutkimukseen.</p>
<p>Kaivauksiin osallistuminen maksaa 5 € / päivä tai 20 € koko viikko. Osallistumismaksu kattaa kaivauskulut, välineet ja päiväkahvit.</p>
<p>Lisätietoja:</p>
<p>Lisätietoa sähköpostilla laplandsdarkheritage(a)gmail.com tai puhelimitse +35850 448 7778 (Oula Seitsonen).</p>
<p>Tutustu projektin blogiin http://blogs.helsinki.fi/lapland-dark-heritage/ ja seuraa meitä Twitterissä @DarkLapland.</p>
<p xml:lang="smn">Saamelaismuseo, Siida, Inarintie 46, 99870 Inari, puh. 0400 898 212, siida@samimuseum.fi , www.siida.fi</p>
<p type="title">Tehdyt toimenpiteet</p>
<list><p type="listitem">Lähetä</p>
<p type="listitem">Tulosta</p>
</list><p xml:lang="vep">SISÄLTÖ</p>
<p>Villiinny keväästä Lapin lintuviikon lintuhetkillä Inarissa</p>
<p>Opinpolut–näyttely esittelee Saamelaisalueen koulutuskeskuksen koulutustarjontaa</p>
<p>Saamelaismuseo Siida avaa kokoelmiaan Finna-palveluun</p>
<p>Kansallismuseo lahjoittaa merkittävän saamelaiskokoelman Saamelaismuseo Siidaan</p>
<p>Saamelainen tarinaperinne ja luonto tutuksi</p>
<p>Valokuvaaja Jyrki Kallio-Kosken kuvateos, Raittijärvi – Kaijukan kylä julkaistaan 23.3.2017 Hetassa</p>
<p>Karhuja Siidan luontoilloissa Inarissa</p>
<p>Siidan kesätyöpaikat 2017 auki</p>
<p>Saamelaisten kansallispäivää ja Suomen luonnon päivää juhlitaan Siidassa</p>
<p>Sukelletaan talveen Vasatokassa ja Aurorassa - Suomen luonto juhlii 100-vuotiasta Suomea</p>
<p type="title" xml:lang="deu">VIERAILIJAINFO</p>
<p xml:lang="smn"><em type="italic">SIIDA </em>INARINTIE 46, 99870 INARI </p>
<p xml:lang="smn">Saamelaismuseo Puh. 0400 898 212</p>
<p>Luontokeskus, Metsähallitus Puh. 0206 39 7740</p>
<p>&gt; aukioloajat</p>
<p xml:lang="fkv">&gt; sisäänpääsymaksut</p>
<p>&gt; yhteystiedot</p>
<p>&gt; saavutettavuus</p>
<p>&gt; opastukset</p>
<p>&gt; Siidan arkkitehtuuri</p>
<p>kalenteri</p>
<p xml:lang="vep">|</p>
<p>mediakuvapankki</p>
<p xml:lang="sme">matkailuinfo</p>
<p xml:lang="sme">Siida</p>
<p xml:lang="sms">Siida Shop</p>
<p>Saamelaismuseon blogi</p>
<p>medialle | matkanjärjestäjille</p>
<p xml:lang="sme">Copyright Siida 2010</p>
<p xml:lang="vep">|</p>
<p xml:lang="est">Updated 10.6.2010</p>
<p>Aukaise alkuperäinen koko uudessa ikkunassa</p>
</body></document>