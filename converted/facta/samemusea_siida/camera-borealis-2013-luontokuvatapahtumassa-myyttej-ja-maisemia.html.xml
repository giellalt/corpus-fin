<document xml:lang="fin" id="no_id"><header><title>Camera Borealis – luontokuvatapahtumassa myyttejä ja maisemia  — Siida</title><genre code="facta"/><author><unknown/></author><year>2015</year><wordcount>728</wordcount><conversion_status type="standard"/><availability><license type="standard"/></availability><multilingual/><origFileName>http://www.siida.fi/sisalto/tiedotteet/camera-borealis-2013-luontokuvatapahtumassa-myyttej-ja-maisemia</origFileName><parallel_text xml:lang="sme" location="camera-borealis-2013-luonddugovvadoalut-man-fddn-leat-myhtat-ja-eatnamat.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header>
<body>
<list><p type="listitem" xml:lang="sme">sámegillii |</p>
<p type="listitem" xml:lang="eng">in English |</p>
<p type="listitem">suomeksi |</p>
<p type="listitem" xml:lang="rus">Русский</p>
</list><p xml:lang="nob">Hae</p>
<p>Laajennettu haku...</p>
<p>Siirry sisältöön. | Siirry navigointiin</p>
<p type="title" xml:lang="fra">Osiot</p>
<list><p type="listitem" xml:lang="olo">Pääsivu |</p>
<p type="listitem">Kokoelmat |</p>
<p type="listitem">Luontopalvelut |</p>
<p type="listitem">Ravintola |</p>
<p type="listitem">Kokoukset |</p>
<p type="listitem" xml:lang="fkv">Tiedotteet |</p>
<p type="listitem" xml:lang="olo">Kolttien Perinnetalo</p>
</list><list><p type="listitem">Sivukartta |</p>
<p type="listitem">Ota yhteyttä |</p>
<p type="listitem" xml:lang="smj">RSS |</p>
<p type="listitem" xml:lang="hbs">Uutiskirje</p>
</list><p>SAAMELAISKULTTUURI  Saamelaismuseo</p>
<p xml:lang="vep">POHJOINEN LUONTO  Luontokeskus</p>
<p xml:lang="eng">Info</p>
<p xml:lang="olo">Pääsivu</p>
<p xml:lang="vep">/</p>
<p xml:lang="fkv">Tiedotteet /</p>
<p xml:lang="sme">Camera Borealis – luontokuvatapahtumassa myyttejä ja maisemia</p>
<p type="title" xml:lang="sme">Camera Borealis – luontokuvatapahtumassa myyttejä ja maisemia</p>
<p>maanantai 02. Marraskuuta 2015, 10.20</p>
<p>Marraskuun lopulla alkaa pohjoisen luonnon rauhaisa kaamosaika, mutta Inarissa kokoonnutaan viettämään luontokuvatapahtuma Camera Borealista. Viikonlopun mittaisen tapahtuman ohjelmistosta löytyy näkemistä ja kokemista koko perheelle Myyttejä ja maisemia –aiheisten esitysten joukosta. Luontokuvia nähdään tuttuun tapaan niin huippuammattilaisilta kuin paikallisilta kuvaajiltakin.</p>
<p>Kuva: Irma Varrio</p>
<p>Camera Borealis aloitetaan juhlavasti Latvavesillä-elokuvan ensi-illalla. Elokuva kertoo Aimo ja Tuomas Leppäkankaan sekä heidän koiranpentunsa Hillan matkasta erämaassa. Matka alkaa kävellen Luttojoen latvapuron vartta alaspäin, jatkuu välillä meloen, välillä Luttojoella venoottia kiskoen Raja-Jooseppiin saakka. Hillalle matka on ensimmäinen pitkä metsäreissu, ja se tutkii koiranpennun innolla kaikkea vastaantulevaa. Elokuvassa ajatuksia herättävää ovat ihmisen erämaahan jättämät jäljet. Elokuvan on kuvannut ja editoinut Metsähallituksessa pitkän uran tehnyt Tapio Tynys.</p>
<p>Lauantain ohjelma alkaa matkakuvauksella maapallomme eteläisimpään kolkkaan. Jäävuoria, albatrosseja, merielefantteja, historiallisia tutkimusasemia ja pingviinejä – paljon pingviinejä, kaikkia näitä löytyy puolen Afrikan kokoiselta alueelta Antarktikselta. Timo Halonen on inarilainen eräopas, jonka pääsi elämään unelmaansa 15 päivän ajan Etelämantereelle tekemällään valokuvausmatkalla. Camera Borealis-yleisö pääsee matkalle mukaansa tempaavan matkakertomuksen myötä.</p>
<p>Camera Borealis-tapahtuma jatkaa seuraavaksi Suomen huipulle, kun luokanopettaja ja kuvataidekasvatuksen maisteri Tarja A. Länsman tuo tapahtumaan tervehdyksensä Utsjoelta. Länsman on asunut Utsjoella yli kahden vuosikymmenen ajan, ja hän on ehtinyt kulkea kameran kanssa läpi erilaisten maisemien. Lauantaina nähdään kaksi Länsmanin upeaa kuvaesitystä: Saamenmaan kahdeksan vuodenaikaa ja Revontulet pohjoisella taivaalla.</p>
<p>Valokuvataiteilija, luontokuvaaja ja kirjailija Heikki Willamo on kiinnostunut vanhan metsän elämästä ja tunnelmasta sekä muinaisesta kalliotaiteesta ja myyteistä kuvien takana. Häntä kiehtoo ihmisen ja eläinten välinen suhde ja yhteys. Heikki Willamolta nähdään kaksi mustavalkokuvista koottua esitystä.</p>
<p>Lauantaina nähtävä <span type="quote">”Vuosi metsässä”</span> kertoo metsän uudelleen löytämisestä, kiireettömästä kokemisesta metsän ajassa ja myös luopumisesta sekä menettämisestä - elämän ja kuoleman kierrosta. Sunnuntaina kuullaan myyteistä ja myyttisistä eläimistä - hirvestä, karhusta ja peurasta. Tarina liikkuu Pohjois-Norjan alkumaisemien ja eteläsuomalaisen metsän välillä.</p>
<p>Inarilaisen luontokuvauksen ammattilaisen Martti Rikkosen sydämessä on aina ollut erityinen sija vanhojen metsien kuningaslinnulla. Hänen esityksensä vie katsojat metsojen maille ja soitimille. Rikkonen on seurannut ja kuvannut metsoja luontokuvaajan uransa aikana paljon, mutta kahden viime vuoden aikana ensimmäistä kertaa Koilliskairassa. Lauantai-ilta huipentuu kuvaesitykseen metsoista ja niiden asuinmaista.</p>
<p>Sunnuntaina puheenvuoron saava Antti Haataja on kuvannut muuttuvaa tunturiluontoa ja Jäämerta. Naali ja tunturipöllö olivat hänelle pitkään vain mystisiä ja etäisiä olentoja, jotka joskus olivat kulkeneet runsaina pitkin skaideja, mutta kadonneet ajan saatossa. Kunnes eräs heinäkuun yö tuulen pieksämällä tundralla muutti kaiken. Hän katsoi naalia sen tulenpalaviin silmiin. Haatajan esitys kuljettaa katsojat naalien ja tunturipöllöjen maille.</p>
<p>Valokuvaajat Ari-Matti Nikula ja Irma Varrio ovat inspiroituneet pohjoisen luonnon kuvaamisesta yhdessä. Perinteinen ote luontokuvaukseen väistyy, kun työskentelyä ohjaa vahvasti mielikuvien ja vaikutelmien luominen. Northern Impressions on heidän yhteinen valokuvaprojektinsa, jossa pohjoisen luonnon tutut aiheet esitetään impressioina, vaikutelmina.</p>
<p>Kertomuksen Merenkurkun kivikoista Camera Borealis – tapahtumaan tuo biologi ja luontokuvaaja Tuija Warénin. Merenkurkun saariston karu maisema pysäyttää. Isoja ja pienempiä, erivärisiä ja muotoisia – kiviä kaikkialla. Aaltojen ja jään hiomia tai sitten särmikkäitä ja teräviä kuin jättikirveellä halkaistuja. Warén otti kameransa ja lähti selvittämään voiko kukaan tai mikään viihtyä tällaisessa maisemassa.</p>
<p>Sunnuntai-iltapäivän ohjelmissa tähtiä ovat lapset, mutta tilaisuudet sopivat koko perheelle. Ensin katsellaan lasten valokuvauskilpailun kuvia ja palkitaan parhaat otokset. Sen jälkeen vietetään lasten saamenkielisellä elokuvaleirillä tehtyjen elokuvien katseluiltaa.</p>
<p>Camera Borealis on Metsähallituksen Ylä-Lapin luontokeskus Siidan vuosittainen luontokuvatapahtuma, joka järjestetään 20.-22.11.2015 19. Kertaa. Lisätietoa ja ohjelma www.siida.fi/tapahtumat.</p>
<p>Metsähallituksen luontokeskus, Siida, Inarintie 46, 99870 Inari, puh. 0206 39 7740, siida@metsa.fi , www.siida.fi , www.luontoon.fi</p>
<p type="title">Tehdyt toimenpiteet</p>
<list><p type="listitem">Lähetä</p>
<p type="listitem">Tulosta</p>
</list><p xml:lang="vep">SISÄLTÖ</p>
<p>Villiinny keväästä Lapin lintuviikon lintuhetkillä Inarissa</p>
<p>Opinpolut–näyttely esittelee Saamelaisalueen koulutuskeskuksen koulutustarjontaa</p>
<p>Saamelaismuseo Siida avaa kokoelmiaan Finna-palveluun</p>
<p>Kansallismuseo lahjoittaa merkittävän saamelaiskokoelman Saamelaismuseo Siidaan</p>
<p>Saamelainen tarinaperinne ja luonto tutuksi</p>
<p>Valokuvaaja Jyrki Kallio-Kosken kuvateos, Raittijärvi – Kaijukan kylä julkaistaan 23.3.2017 Hetassa</p>
<p>Karhuja Siidan luontoilloissa Inarissa</p>
<p>Siidan kesätyöpaikat 2017 auki</p>
<p>Saamelaisten kansallispäivää ja Suomen luonnon päivää juhlitaan Siidassa</p>
<p>Sukelletaan talveen Vasatokassa ja Aurorassa - Suomen luonto juhlii 100-vuotiasta Suomea</p>
<p type="title" xml:lang="deu">VIERAILIJAINFO</p>
<p xml:lang="smn"><em type="italic">SIIDA </em>INARINTIE 46, 99870 INARI </p>
<p xml:lang="smn">Saamelaismuseo Puh. 0400 898 212</p>
<p>Luontokeskus, Metsähallitus Puh. 0206 39 7740</p>
<p>&gt; aukioloajat</p>
<p xml:lang="fkv">&gt; sisäänpääsymaksut</p>
<p>&gt; yhteystiedot</p>
<p>&gt; saavutettavuus</p>
<p>&gt; opastukset</p>
<p>&gt; Siidan arkkitehtuuri</p>
<p>kalenteri</p>
<p xml:lang="vep">|</p>
<p>mediakuvapankki</p>
<p xml:lang="sme">matkailuinfo</p>
<p xml:lang="sme">Siida</p>
<p xml:lang="sms">Siida Shop</p>
<p>Saamelaismuseon blogi</p>
<p>medialle | matkanjärjestäjille</p>
<p xml:lang="sme">Copyright Siida 2010</p>
<p xml:lang="vep">|</p>
<p xml:lang="est">Updated 10.6.2010</p>
<p>Aukaise alkuperäinen koko uudessa ikkunassa</p>
</body></document>
