<document xml:lang="fin" id="no_id"><header><title>Siida katsoo tulevaan – laajennus ja uudistuksia — Siida</title><genre code="facta"/><author><unknown/></author><year>2015</year><wordcount>556</wordcount><conversion_status type="standard"/><availability><license type="standard"/></availability><multilingual/><origFileName>http://www.siida.fi/sisalto/tiedotteet/siida-katsoo-tulevaan-2013-laajennus-ja-uudistuksia</origFileName><parallel_text xml:lang="eng" location="siida-looks-forward-with-reforms-and-an-extension-in-view.html"/><parallel_text xml:lang="sme" location="siida-geah-ovddosguvlui-viiddideapmi-ja-oastusat.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><list><p type="listitem" xml:lang="sme">sámegillii |</p>
<p type="listitem" xml:lang="eng">in English |</p>
<p type="listitem">suomeksi |</p>
<p type="listitem" xml:lang="rus">Русский</p>
</list><p xml:lang="nob">Hae</p>
<p>Laajennettu haku...</p>
<p>Siirry sisältöön. | Siirry navigointiin</p>
<p type="title" xml:lang="fra">Osiot</p>
<list><p type="listitem" xml:lang="smn">Pääsivu |</p>
<p type="listitem">Kokoelmat |</p>
<p type="listitem">Luontopalvelut |</p>
<p type="listitem">Ravintola |</p>
<p type="listitem">Kokoukset |</p>
<p type="listitem" xml:lang="fkv">Tiedotteet |</p>
<p type="listitem">Kolttien Perinnetalo</p>
</list><list><p type="listitem">Sivukartta |</p>
<p type="listitem">Ota yhteyttä |</p>
<p type="listitem" xml:lang="smj">RSS |</p>
<p type="listitem" xml:lang="hbs">Uutiskirje</p>
</list><p>SAAMELAISKULTTUURI  Saamelaismuseo</p>
<p xml:lang="vep">POHJOINEN LUONTO  Luontokeskus</p>
<p xml:lang="eng">Info</p>
<p xml:lang="smn">Pääsivu</p>
<p xml:lang="mrj">/</p>
<p xml:lang="fkv">Tiedotteet /</p>
<p>Siida katsoo tulevaan – laajennus ja uudistuksia</p>
<p type="title">Siida katsoo tulevaan – laajennus ja uudistuksia</p>
<p>tiistai 03. Marraskuuta 2015, 08.44</p>
<p>Paljon on vettä virrannut Juutuanjoessa sitten huhtikuun vuonna 1998, jolloin Saamelaismuseo ja Ylä-Lapin luontokeskus Siida aukeni yleisölle. Siidan henkilöstön määrä on kaksinkertaistunut lähtötilanteeseen nähden, Saamelaismuseon kokoelmatilojen lähes kaikki hyllymetrit on otettu käyttöön ja elämyksellisten päänäyttelyiden sisältöön ja esitystekniikkaan on kertynyt päivitettävää. Siida tarvitsee laajennusosan ja olemassa olevien palvelutilojen muokkausta, jotta tilat täyttäisivät nykyisen toiminnan tarpeet ja laajuuden. Siidan kehittämisen läpileikkaavia teemoja ovat ekologisuus, esteettömyys, esteettisyys sekä tilojen muuntojoustavuus.</p>
<p>Siida on hieno, arkkitehti Juhani Pallasmaan perustellusti piirtämä rakennus, jossa on ajauduttu kasvaneiden kävijämäärien ja laajenneen toiminnan myötä käyttämään tiloja ohi niiden alkuperäisen käyttötarkoituksen. Näkyvänä esimerkkinä tästä on erityisesti ahdas aula, jossa tällä hetkellä on lipunmyynnin, retkeilyneuvonnan ja Inarin kunnan matkailuinfon lisäksi Siida Shop -myymälä. Arkkitehdin alkuperäisen ajatuksen mukaan Siidan aulan oli tarkoitus olla avara, tunnelmallinen ja pelkistetty tila, jossa asiakaspalvelun henkilöt antavat retkeilyneuvontaa ja ohjaavat eteenpäin näyttelyihin.</p>
<p>Siidan uudistamista työstetään oman henkilökunnan ja vierailevien asiantuntijoiden voimin intensiivisessä esiselvitysvaiheessa, joka on alkanut syyskuussa ja päättyy tammikuussa. Saamelaismuseon kokoelmahenkilöstö on ideoinut yhdessä ulkopuolisten kokoelma-asiantuntijoiden kanssa yhteisöllisiä kokoelmatiloja, jotka mahdollistavat näkyvämmän museaalisen kokoelmatyön sekä kokoelmaesineiden esittelyn. Siida-rakennuksen laajennusta suunnitellaan kokoelmatilat kärkenä, ja rakennuksen omistaja, Senaatti-kiinteistöt, on työssä mukana.</p>
<p>Siidan perusnäyttelyiden rakenne ja esitettävän sisällön punainen lanka on suorastaan nerokas, joten uudistamistyössä puntaroidaan näyttelyissä esiteltävän tiedon jäsentelyä ja selkeyttämistä sekä saamelaiskulttuurin ja pohjoisen luonnon ajankohtaisten teemojen esittämisen tapaa. Lapsille tarjotaan jatkossa enemmän räätälöityjä näyttelysisältöjä. Myös Siidan asiakkaita ja Inarin kyläläisiä on kuultu siinä, miten heidän mielestään Siidaa pitäisi uudistaa.</p>
<p>Saamelaismuseo ja Ylä-Lapin luontokeskus Siidassa on vieraillut lokakuun loppuun mennessä lähes yhtä paljon asiakkaita kun edellisenä vuonna kokonaisuudessaan. <span type="quote">”Meillä on ollut huippuhyvä vuosi. ”, museonjohtaja Sari Valkonen iloitsee. Puistonjohtaja Pirjo Seurujärvi Metsähallituksesta toteaa, että ”Siida on kansainvälisestikin merkittävä nähtävyys ja tapahtumapaikka Inarin kunnassa, ja Siida on äärimmäisen tärkeä palvelukokonaisuus myös Inarin kylässä”</span>. Saamelaismuseolla ja Metsähallituksella on juuri nyt hyvä aika laatia Siidan yhteinen, kauaskantoinen kehittämissuunnitelma, jolle lähdetään hakemaan rahoitusta vuoden 2016 alussa. Siidassa toivotaan, että kolmen vuoden päästä, Siidan 20-vuotisjuhlien aikaan, laajennusosan rakentaminen olisi jo alkanut.</p>
<p>Lisätietoja:</p>
<p>Museonjohtaja Sari Valkonen, Saamelaismuseo, puh. 040 767 1052, sari.valkonen(a)samimuseum.fi</p>
<p>Puistonjohtaja Pirjo Seurujärvi, Metsähallitus, puh. 0400 125 782, pirjo. seurujarvi(a)metsa.fi</p>
<p>Koordinaattori Riina Tervo, Metsähallitus, puh. 040 758 5472, riina.tervo(a)metsa.fi</p>
<p>Metsähallituksen luontokeskus, Siida, Inarintie 46, 99870 Inari, puh. 0206 39 7740, siida@metsa.fi , www.siida.fi , www.luontoon.fi</p>
<p type="title">Tehdyt toimenpiteet</p>
<list><p type="listitem">Lähetä</p>
<p type="listitem">Tulosta</p>
</list><p xml:lang="vep">SISÄLTÖ</p>
<p>Villiinny keväästä Lapin lintuviikon lintuhetkillä Inarissa</p>
<p>Opinpolut–näyttely esittelee Saamelaisalueen koulutuskeskuksen koulutustarjontaa</p>
<p>Saamelaismuseo Siida avaa kokoelmiaan Finna-palveluun</p>
<p>Kansallismuseo lahjoittaa merkittävän saamelaiskokoelman Saamelaismuseo Siidaan</p>
<p>Saamelainen tarinaperinne ja luonto tutuksi</p>
<p>Valokuvaaja Jyrki Kallio-Kosken kuvateos, Raittijärvi – Kaijukan kylä julkaistaan 23.3.2017 Hetassa</p>
<p>Karhuja Siidan luontoilloissa Inarissa</p>
<p>Siidan kesätyöpaikat 2017 auki</p>
<p>Saamelaisten kansallispäivää ja Suomen luonnon päivää juhlitaan Siidassa</p>
<p>Sukelletaan talveen Vasatokassa ja Aurorassa - Suomen luonto juhlii 100-vuotiasta Suomea</p>
<p type="title" xml:lang="deu">VIERAILIJAINFO</p>
<p xml:lang="smn"><em type="italic">SIIDA </em>INARINTIE 46, 99870 INARI </p>
<p xml:lang="smn">Saamelaismuseo Puh. 0400 898 212</p>
<p>Luontokeskus, Metsähallitus Puh. 0206 39 7740</p>
<p>&gt; aukioloajat</p>
<p xml:lang="fkv">&gt; sisäänpääsymaksut</p>
<p>&gt; yhteystiedot</p>
<p>&gt; saavutettavuus</p>
<p>&gt; opastukset</p>
<p>&gt; Siidan arkkitehtuuri</p>
<p>kalenteri</p>
<p xml:lang="mrj">|</p>
<p>mediakuvapankki</p>
<p xml:lang="sme">matkailuinfo</p>
<p xml:lang="sme">Siida</p>
<p xml:lang="sms">Siida Shop</p>
<p>Saamelaismuseon blogi</p>
<p>medialle | matkanjärjestäjille</p>
<p xml:lang="sme">Copyright Siida 2010</p>
<p xml:lang="mrj">|</p>
<p xml:lang="est">Updated 10.6.2010</p>
<p>Aukaise alkuperäinen koko uudessa ikkunassa</p>
</body></document>
