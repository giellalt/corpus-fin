<document xml:lang="fin" id="no_id"><header><title>Skábmagovat-festivaalille vieraita monelta mantereelta — Siida</title><genre code="facta"/><author><unknown/></author><year>2015</year><wordcount>513</wordcount><conversion_status type="standard"/><availability><license type="standard"/></availability><multilingual/><origFileName>http://www.siida.fi/sisalto/tiedotteet/skbmagovat-festivaalille-vieraita-monelta-mantereelta</origFileName><parallel_text xml:lang="eng" location="skbmagovat-gets-guests-from-several-continents.html"/><parallel_text xml:lang="sme" location="skbmagovat-festivlai-guossit-milmmis.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version></header><body><list><p type="listitem" xml:lang="sme">sámegillii |</p>
<p type="listitem" xml:lang="eng">in English |</p>
<p type="listitem">suomeksi |</p>
<p type="listitem" xml:lang="rus">Русский</p>
</list><p xml:lang="nob">Hae</p>
<p>Laajennettu haku...</p>
<p>Siirry sisältöön. | Siirry navigointiin</p>
<p type="title" xml:lang="eng">Osiot</p>
<list><p type="listitem" xml:lang="smn">Pääsivu |</p>
<p type="listitem">Kokoelmat |</p>
<p type="listitem">Luontopalvelut |</p>
<p type="listitem">Ravintola |</p>
<p type="listitem">Kokoukset |</p>
<p type="listitem" xml:lang="fkv">Tiedotteet |</p>
<p type="listitem">Kolttien Perinnetalo</p>
</list><list><p type="listitem">Sivukartta |</p>
<p type="listitem">Ota yhteyttä |</p>
<p type="listitem" xml:lang="smj">RSS |</p>
<p type="listitem">Uutiskirje</p>
</list><p>SAAMELAISKULTTUURI  Saamelaismuseo</p>
<p xml:lang="vep">POHJOINEN LUONTO  Luontokeskus</p>
<p xml:lang="eng">Info</p>
<p xml:lang="smn">Pääsivu</p>
<p xml:lang="vep">/</p>
<p xml:lang="fkv">Tiedotteet /</p>
<p>Skábmagovat-festivaalille vieraita monelta mantereelta</p>
<p type="title">Skábmagovat-festivaalille vieraita monelta mantereelta</p>
<p>tiistai 20. Tammikuuta 2015, 08.50</p>
<p>Alkuperäiskansojen elokuvafestivaali Skábmagovat käynnistyy torstaina kansainvälisten vieraiden siivittämänä. Inariin on tulossa vieraita mm. Pohjois- ja Etelä-Amerikasta, Afrikasta ja Siperiasta.</p>
<p>Kuva elokuvatyöpajasta Lolindosta, Tansanista. Kuva: Gareth Benest/InsightShare</p>
<p>Festivaalin pääteemana on Latinalaisen Amerikan alkuperäiskansojen elokuva. Päävieras <em type="bold">Jeannette Paillán </em>, mapucheohjaaja Chilestä, on alkuperäiskansojen elokuvaa kehittävän CLACPI:n perustajajäsen. Hän johtaa myös Etelä-Amerikan suurinta alkuperäiskansojen elokuvafestivaalia. </p>
<p><em type="bold">Cindy Benitez </em>, Smithsonian-instituutin elokuva- ja videospesialisti New Yorkista, on vahvasti mukana Pohjois-Amerikan intiaanien elokuvatoiminnassa ja Keski-Amerikkaan suuntautuvissa nuorisoprojekteissa. Instituutin vuonna 1979 perustama elokuva- ja videokeskus on Yhdysvaltain vanhin alkuperäiskansojen mediataidekeskus. </p>
<p>Jakuuttiohjaaja <em type="bold">Mihail Lukatševski </em>Sahan tasavallasta Venäjältä on Pietarin elokuva- ja tv-yliopistossa elokuvakoulutuksen saanut nuoren polven ohjaaja. Lyhytelokuvillaan palkintoja voittanut taiteilija tuo Inariin pitkän fiktioelokuvansa <em type="italic">Urun Kun </em>( <em type="italic">Valkoinen päivä </em>). </p>
<p>Toinen Sahan vieras, <em type="bold">Sardana Savvina </em>, tulee Arktisen kulttuurin ja taiteen valtioninstituutista (ASIAC), joka on vuosia tehnyt yhteistyötä Saamelaisalueen koulutuskeskuksen (Inari) kanssa. Savvina on myös Jakutian kansainvälisen elokuvafestivaalin kuraattori. </p>
<p>Torstaina jo ennen avajaisia saamme tutustumismatkan Tansaniaan ja näytöksessä nähdään kaksi lyhytfilmiä maasaiden oikeuksista. Paikalla on <em type="bold">Jenni Kauppila </em>Suomen YK-liitosta kertomassa tilanteesta. Lyhytfilmeja katsotaan Siidan auditoriossa kello 16 alkaen. </p>
<p>Luonnollisesti Inariin on tulossa myös saamelaisia elokuvantekijöitä. Paikalla ovat mm. <em type="bold">Harry Johansen </em>, <em type="bold">Ima Aikio-Arianaick, </em>animaatiotaituri <em type="bold">Jouni West </em>sekä joukko ohjaajia Koutokeinon Film Lab -projektista, joilta ohjelmassa on seitsemän lyhytelokuvan sarja. </p>
<p>Ja tietysti mukana on myös Suomen BB-voittaja <em type="bold">Andte Gaup-Juuso </em>, joka esittää pääroolia <em type="bold">Elle Sofe Henriksenin </em>lyhytelokuvassa <em type="italic">Sámi boja </em>! </p>
<p>Klubimusiikista vastaavat Kallokin kaivostaisteluista tuttu <em type="bold">Maxida Märak </em>sekä räppärit <em type="bold">Amoc </em>ja <em type="bold">Ailu Valle </em>. </p>
<p>Skabmagovat koko perheen avajaiset pidetään Revontuliteattirissa 22.1.2015 klo 18.00.</p>
<p><em type="italic">Skábmagovat-festivaalin järjestää Saamelaistaiteen Tuki ry. yhteistyössä Saamelaismuseo ja luontokeskus Siidan, kulttuurikeskus Sajoksen, Elokuvakeskus Skábman, Saamelaisalueen koulutuskeskuksen ja YLE Sápmin kanssa. </em></p>
<p><em type="italic">Tapahtuman rahoittajina toimivat Suomen Saamelaiskäräjät , Saamelaisneuvosto, Lapin taidetoimikunta, Inarin kunta, Opetus- ja kulttuuriministeriö , Suomen kulttuurirahasto, Lapin rahasto, AVEK - Audiovisuaalisen kulttuurin edistämiskeskus ja Taiteen edistämiskeskus. </em></p>
<p><em type="italic">Festivaalin suojelijana toimii rouva Jenni Haukio . </em></p>
<p>Lisätietoja:</p>
<p><em type="bold">Anne-Kirste Aikio </em>, p. 040 7681 689.  </p>
<p xml:lang="smn"><em type="bold">Jorma Lehtola </em>, p. 050 4144 349. </p>
<p xml:lang="sme">www.skabmagovat.fi</p>
<p xml:lang="smn">Saamelaismuseo, Siida, Inarintie 46, 99870 Inari, puh. 0400 898 212, siida@samimuseum.fi , www.siida.fi</p>
<p type="title">Tehdyt toimenpiteet</p>
<list><p type="listitem">Lähetä</p>
<p type="listitem">Tulosta</p>
</list><p xml:lang="vep">SISÄLTÖ</p>
<p>Villiinny keväästä Lapin lintuviikon lintuhetkillä Inarissa</p>
<p>Opinpolut–näyttely esittelee Saamelaisalueen koulutuskeskuksen koulutustarjontaa</p>
<p>Saamelaismuseo Siida avaa kokoelmiaan Finna-palveluun</p>
<p>Kansallismuseo lahjoittaa merkittävän saamelaiskokoelman Saamelaismuseo Siidaan</p>
<p>Saamelainen tarinaperinne ja luonto tutuksi</p>
<p>Valokuvaaja Jyrki Kallio-Kosken kuvateos, Raittijärvi – Kaijukan kylä julkaistaan 23.3.2017 Hetassa</p>
<p>Karhuja Siidan luontoilloissa Inarissa</p>
<p>Siidan kesätyöpaikat 2017 auki</p>
<p>Saamelaisten kansallispäivää ja Suomen luonnon päivää juhlitaan Siidassa</p>
<p>Sukelletaan talveen Vasatokassa ja Aurorassa - Suomen luonto juhlii 100-vuotiasta Suomea</p>
<p type="title" xml:lang="deu">VIERAILIJAINFO</p>
<p xml:lang="smn"><em type="italic">SIIDA </em>INARINTIE 46, 99870 INARI </p>
<p xml:lang="smn">Saamelaismuseo Puh. 0400 898 212</p>
<p>Luontokeskus, Metsähallitus Puh. 0206 39 7740</p>
<p>&gt; aukioloajat</p>
<p xml:lang="fkv">&gt; sisäänpääsymaksut</p>
<p>&gt; yhteystiedot</p>
<p>&gt; saavutettavuus</p>
<p>&gt; opastukset</p>
<p>&gt; Siidan arkkitehtuuri</p>
<p>kalenteri</p>
<p xml:lang="vep">|</p>
<p>mediakuvapankki</p>
<p xml:lang="sme">matkailuinfo</p>
<p xml:lang="sme">Siida</p>
<p xml:lang="sms">Siida Shop</p>
<p>Saamelaismuseon blogi</p>
<p>medialle | matkanjärjestäjille</p>
<p xml:lang="sme">Copyright Siida 2010</p>
<p xml:lang="vep">|</p>
<p xml:lang="est">Updated 10.6.2010</p>
<p>Aukaise alkuperäinen koko uudessa ikkunassa</p>
</body></document>