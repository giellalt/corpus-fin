<document xml:lang="fin" id="no_id">
  <header>
    <title>Saamelaismuseo ja Ylä-Lapin luontokeskus Siidan kesä 2015 — Siida</title>
    <genre code="facta"/>
    <author>
      <unknown/>
    </author>
    <year>2015</year>
    <wordcount>576</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual/>
    <origFileName>http://www.siida.fi/sisalto/tiedotteet/saamelaismuseo-ja-yl-lapin-luontokeskus-siidan-kes-2015</origFileName>
    <parallel_text xml:lang="eng" location="summer-2015-at-smi-museum-and-northern-lapland-nature-centre-siida.html"/>
    <parallel_text xml:lang="sme" location="smemusea-ja-davvi-smi-luondduguovdd-siidda-geassi-2015.html"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <list>
      <p type="listitem" xml:lang="sme">sámegillii |</p>
      <p type="listitem" xml:lang="eng">in English |</p>
      <p type="listitem">suomeksi |</p>
      <p type="listitem" xml:lang="rus">Русский</p>
    </list>
    <p xml:lang="nob">Hae</p>
    <p>Laajennettu haku...</p>
    <p>Siirry sisältöön. | Siirry navigointiin</p>
    <p type="title" xml:lang="eng">Osiot</p>
    <list>
      <p type="listitem" xml:lang="smn">Pääsivu |</p>
      <p type="listitem">Kokoelmat |</p>
      <p type="listitem">Luontopalvelut |</p>
      <p type="listitem">Ravintola |</p>
      <p type="listitem">Kokoukset |</p>
      <p type="listitem" xml:lang="fkv">Tiedotteet |</p>
      <p type="listitem">Kolttien Perinnetalo</p>
    </list>
    <list>
      <p type="listitem">Sivukartta |</p>
      <p type="listitem">Ota yhteyttä |</p>
      <p type="listitem" xml:lang="smj">RSS |</p>
      <p type="listitem">Uutiskirje</p>
    </list>
    <p>SAAMELAISKULTTUURI  Saamelaismuseo</p>
    <p xml:lang="est">POHJOINEN LUONTO  Luontokeskus</p>
    <p xml:lang="eng">Info</p>
    <p xml:lang="smn">Pääsivu</p>
    <p xml:lang="koi">/</p>
    <p xml:lang="fkv">Tiedotteet /</p>
    <p>Saamelaismuseo ja Ylä-Lapin luontokeskus Siidan kesä 2015</p>
    <p type="title">Saamelaismuseo ja Ylä-Lapin luontokeskus Siidan kesä 2015</p>
    <p>torstai 28. Toukokuuta 2015, 08.50</p>
    <p>Saamelaismuseo ja Ylä-Lapin luontokeskus Siida on monipuolinen käyntikohde Inarin kirkonkylällä, jossa nähtävää ja koettavaa riittää koko päiväksi koko perheelle. Kesäkausi 2015 aukaistaan 1.6., jolloin siirrytään kesäaukioloaikoihin ja samalla avataan historiallinen ulkomuseoalue.</p>
    <p>Siidassa toimii saamelaismuseon lisäksi Metsähallituksen luontokeskus, joka tarjoaa retkeilyneuvontaa Pohjois-Lapin upeisiin kohteisiin. Siidasta saat tiedon esimerkiksi Lemmenjoen kansallispuistossa toimivista yhteistyöyrittäjistä sekä päivittäisestä vuorovenekuljetuksesta, jolla pääsee nauttimaan upeasta tunturien ympäröimästä jokilaaksosta. Metsähallitus myös huolehtii Inarin kunnan matkailuneuvonnasta, joten paikallisten yrittäjien palveluista sekä tapahtumista löytyy tietoa Siidasta.</p>
    <p>Siidan näyttelyt ovat valmiina vastaanottamaan kesävieraat. Kolme vaihtuvaa näyttelyä vievät matkalle Varangin vuonolle, esittelevät Antonio Briceñon upeita valokuvia ja kertovat Veehisten väen tarinaa. Vaihtuvien näyttelyiden lisäksi Siidan pysyvissä näyttelyissä riittää uutta nähtävää niissä aiemminkin vierailleelle.</p>
    <p>Saamelaismuseon historiallinen ulkomuseoalue avataan jälleen kesäkaudeksi. Ulkomuseoalueella pääsee tutustumaan esimerkiksi Kultamiehen kämppään ja Tirron pihapiiriin, lisäksi voi myös kokeilla taitojaan suopungin heitossa. 52-vuotiaalle ulkomuseoalueelle on myös rakennettu mobiiliopaste, joka videoin, kuvin ja tarinoin kertoo eri kohteista vähän enemmän. Mobiiliopasteen avulla pääsee lukemaan lisätietoja Tirron pihapiiristä sekä näkemään ulkomuseolla kuvattuja ohjelmia.</p>
    <p>Kesäkaudella Siidassa järjestetään myös monipuolisesti tapahtumia. Inariviikkojen yhteydessä Siidan ulkomuseoalueella järjestetään Ulkomuseopäivä, jolloin on luvassa opastettuja kierroksia, käsityömyyntiä sekä -näytöksiä ja ohjelmaa lapsille. Ulkomuseopäivää vietetöön torstaina 23.7. kello 10 – 16. Tarkempi ohjelma löytyy Siidan tapahtumakalenterista www.siida.fi .</p>
    <p>Metsähallituksen Ylä-Lapin luontokeskus Siida on mukana järjestämässä perjantaina 24.7. vietettävää Lemmenjoen retkipäivää Suomen suurimmassa kansallispuistossa. Päivän ohjelmassa on luvassa muun muassa opastuksia, työnäytöksiä ja veneretkiä Lemmenjokilaaksoon. Lemmenjokipäivä on osa Inariviikkoja ja se järjestetään yhteistyössä Saariselän Sanomien ja Lemmenjoen yrittäjien kanssa. Tarkempi ohjelma löytyy Siidan tapahtumakalenterista.</p>
    <p>Saamelaismuseon ylläpitämä Kolttien Perinnetalo avaa myös ovensa kesäksi Sevettijärvellä. Kolttien Perinnetalolla on pieni museokauppa sekä näyttely ja ulkomuseoalue. Perinnetalo on avoinna joka päivä kesäkuun alusta syyskuun 25. päivään saakka kello 10 – 18, ja sinne on vapaa sisäänpääsy.</p>
    <p>Metsähallituksen luontotupa Utsjoella palvelee matkailijoita kesäkauden Utsjoen kylällä. Luontutuvalla saa retkeilyneuvontaa ja siellä toimii myös Utsjoen kunnan matkailuinfo, lisäksi alueen historiasta, luonnosta ja kulttuurista kertova näyttely uusittiin viime vuonna. Luontotupa on avoinna 9.6. – 18.9. maanantaista perjantaihin kello 10 – 18 ja sinne on vapaa pääsy.</p>
    <p>Siida on kesäkaudella, 1.6. – 19.9. avoinna joka päivä kello 9 – 19. Toisessa kerroksessa Ravintola Sarrit on myös avoinna joka päivä ja tarjoaa lounasta seisovasta pöydästä päivittäin kello 11 – 17. Lisäksi tarjolla on paikanpäällä leivottua tuoretta pullaa ja muita herkkuja pienempään nälkään.</p>
    <p xml:lang="smn">Saamelaismuseo, Siida, Inarintie 46, 99870 Inari, puh. 0400 898 212, siida@samimuseum.fi , www.siida.fi</p>
    <p type="title">Tehdyt toimenpiteet</p>
    <list>
      <p type="listitem">Lähetä</p>
      <p type="listitem">Tulosta</p>
    </list>
    <p xml:lang="vep">SISÄLTÖ</p>
    <p>Villiinny keväästä Lapin lintuviikon lintuhetkillä Inarissa</p>
    <p>Opinpolut–näyttely esittelee Saamelaisalueen koulutuskeskuksen koulutustarjontaa</p>
    <p>Saamelaismuseo Siida avaa kokoelmiaan Finna-palveluun</p>
    <p>Kansallismuseo lahjoittaa merkittävän saamelaiskokoelman Saamelaismuseo Siidaan</p>
    <p>Saamelainen tarinaperinne ja luonto tutuksi</p>
    <p>Valokuvaaja Jyrki Kallio-Kosken kuvateos, Raittijärvi – Kaijukan kylä julkaistaan 23.3.2017 Hetassa</p>
    <p>Karhuja Siidan luontoilloissa Inarissa</p>
    <p>Siidan kesätyöpaikat 2017 auki</p>
    <p>Saamelaisten kansallispäivää ja Suomen luonnon päivää juhlitaan Siidassa</p>
    <p>Sukelletaan talveen Vasatokassa ja Aurorassa - Suomen luonto juhlii 100-vuotiasta Suomea</p>
    <p type="title" xml:lang="vep">VIERAILIJAINFO</p>
    <p xml:lang="smn"><em type="italic">SIIDA </em>INARINTIE 46, 99870 INARI </p>
    <p xml:lang="smn">Saamelaismuseo Puh. 0400 898 212</p>
    <p>Luontokeskus, Metsähallitus Puh. 0206 39 7740</p>
    <p>&gt; aukioloajat</p>
    <p xml:lang="fkv">&gt; sisäänpääsymaksut</p>
    <p>&gt; yhteystiedot</p>
    <p>&gt; saavutettavuus</p>
    <p>&gt; opastukset</p>
    <p>&gt; Siidan arkkitehtuuri</p>
    <p>kalenteri</p>
    <p xml:lang="koi">|</p>
    <p>mediakuvapankki</p>
    <p xml:lang="sme">matkailuinfo</p>
    <p xml:lang="sme">Siida</p>
    <p xml:lang="sms">Siida Shop</p>
    <p>Saamelaismuseon blogi</p>
    <p>medialle | matkanjärjestäjille</p>
    <p xml:lang="sme">Copyright Siida 2010</p>
    <p xml:lang="koi">|</p>
    <p xml:lang="est">Updated 10.6.2010</p>
    <p>Aukaise alkuperäinen koko uudessa ikkunassa</p>
  </body>
</document>
