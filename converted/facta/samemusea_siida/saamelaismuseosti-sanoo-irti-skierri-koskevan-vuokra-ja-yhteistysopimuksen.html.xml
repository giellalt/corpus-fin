<document xml:lang="fin" id="no_id"><header><title>Saamelaismuseosäätiö sanoo irti Skierriä koskevan vuokra- ja yhteistyösopimuksen — Siida</title><genre code="facta"/><author><unknown/></author><year>2010</year><wordcount>483</wordcount><conversion_status type="standard"/><availability><license type="standard"/></availability><multilingual/><origFileName>http://www.siida.fi/sisalto/tiedotteet/saamelaismuseosti-sanoo-irti-skierri-koskevan-vuokra-ja-yhteistysopimuksen</origFileName><parallel_text xml:lang="sme" location="smemuseavuoudus-cealk-eret-skierri-guoskeva-ligo-ja-ovttasbargosoahpamua-meahcirehusain.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><list><p type="listitem" xml:lang="sme">sámegillii |</p>
<p type="listitem" xml:lang="eng">in English |</p>
<p type="listitem">suomeksi |</p>
<p type="listitem" xml:lang="rus">Русский</p>
</list><p xml:lang="nob">Hae</p>
<p>Laajennettu haku...</p>
<p>Siirry sisältöön. | Siirry navigointiin</p>
<p type="title" xml:lang="fra">Osiot</p>
<list><p type="listitem" xml:lang="smn">Pääsivu |</p>
<p type="listitem">Kokoelmat |</p>
<p type="listitem">Luontopalvelut |</p>
<p type="listitem">Ravintola |</p>
<p type="listitem">Kokoukset |</p>
<p type="listitem" xml:lang="fkv">Tiedotteet |</p>
<p type="listitem">Kolttien Perinnetalo</p>
</list><list><p type="listitem">Sivukartta |</p>
<p type="listitem">Ota yhteyttä |</p>
<p type="listitem" xml:lang="smj">RSS |</p>
<p type="listitem" xml:lang="hbs">Uutiskirje</p>
</list><p>SAAMELAISKULTTUURI  Saamelaismuseo</p>
<p xml:lang="vep">POHJOINEN LUONTO  Luontokeskus</p>
<p xml:lang="eng">Info</p>
<p xml:lang="smn">Pääsivu</p>
<p xml:lang="mrj">/</p>
<p xml:lang="fkv">Tiedotteet /</p>
<p>Saamelaismuseosäätiö sanoo irti Skierriä koskevan vuokra- ja yhteistyösopimuksen</p>
<p type="title">Saamelaismuseosäätiö sanoo irti Skierriä koskevan vuokra- ja yhteistyösopimuksen</p>
<p>perjantai 17. Joulukuuta 2010, 09.51</p>
<p>Saamelaismuseosäätiö on tehnyt päätöksen vetäytyä Enontekiön Hetassa sijaitsevasta Skierristä. Päätöksen takana ovat kiinteän aluetoimipisteen ylläpidon tuottamat tappiot. Alueelliselle toiminnalle etsitään uutta yhteistyökumppania.</p>
<p>Saamelaismuseo solmi Skierri-käyntikohdetta koskevan vuokra- ja yhteistyösopimuksen Metsähallituksen kanssa vuonna 2007. Tuolloin avattu Vuovjjuš-perusnäyttely on tuotettu osittain EU-rahoituksella yhteistyössä Metsähallituksen ja enontekiöläisen Johtti Sápmelaččat -yhdistyksen kanssa. Saamelaismuseo omistaa alueen luontoa ja saamelaiskulttuuria esittelevästä perusnäyttelystä 40% ja Metsähallitus 60% pääsylipputulojen jakautuessa samassa suhteessa.</p>
<p>Perusnäyttelyn lisäksi saamelaismuseon on mm. järjestänyt viime vuosina Skierrissä useita vaihtuvia näyttelyitä ja osallistunut Hetan marianpäivien järjestelyihin. Saamelaismuseolla on ollut vuodesta 2007 saakka Skierrissä yksi päätoiminen työntekijä. Vuokra- ja yhteistyösopimus päättyy toukokuun 2011 lopussa ja samalla päättyy myös aluetoimipisteen työntekijän työsuhde.</p>
<p>Vetäytymisen taustalla ovat Skierri-kohteen ylläpidosta ja vuokrista koituvat tuloihin nähden liian suuret menot. Saamelaismuseo tavoitteli kolmen vuoden ajan mm. Skierrin aulatilojen uudistamista mahdollistamaan kaikkien näyttelyiden sijoittamisen yhden pääsylipun taakse, museokauppatoiminnan kehittämistä kohteessa sekä uusia kohdeopasteita, joissa myös museo olisi mainittu. Yhteistyökumppani Metsähallitus ei ollut halukas kohteen yhteisiin kehittämistoimiin. Skierri-kohteen kävijämäärät ovat alhaiset ja ns. ilmaiskävijöiden osuus on korkea Siidaan verrattuna, eivätkä kohteen pääsylipputuotot ole yltäneet odotetulle tasolle.</p>
<p>Saamelaismuseolla ja Metsähallituksella on Siidassa onnistunut yhteistoiminnan malli, jossa museo ja luontokeskus tuottavat palveluita rinnakkain ja tasaveroisesti ja kohde onkin yksi Lapin suosituimmista käyntikohteista. Saamelaismuseo toivoi Skierrin kehittyvän samansuuntaisesti. Skierri-kohteen jatkuva raskas alijäämä ja matkailijamäärien yleinen laskusuunta pakottivat saamelaismuseosäätiön vetäytymispäätökseen.</p>
<p>Vuovjjuš-näyttely tulee kuitenkin säilymään Skierrissä vaikka Saamelaismuseo vetäytyykin vuokralaisen roolista. Saamelaismuseo neuvottelee uusista yhteistyömahdollisuuksista aluetoiminnan jatkamiseksi enontekiöläisen Johtti Sápmelaččat -yhdistyksen kanssa.</p>
<p>Saamelaismuseo saa pääasiallisen rahoituksensa toimintaansa opetus- ja kulttuuriministeriöstä. Myös Inarin kunta rahoittaa merkittävän käyntikohteen ja kulttuurilaitoksen toimintaa vuosittaisella avustuksella. Saamelaismuseo tarvitsee julkisen rahoituksen lisäksi myös omia tuloja, joita saadaan mm. pääsylippujen ja palveluiden myynnistä sekä museokauppatoiminnasta.</p>
<p><em type="bold">Lisätietoja: </em>Museonjohtaja Tarmo Jomppanen, puh. 0400 167 806 </p>
<p xml:lang="smn">Saamelaismuseo, Siida, Inarintie 46, 99870 Inari, puh. 0400 898 212, siida@samimuseum.fi , www.siida.fi</p>
<p type="title">Tehdyt toimenpiteet</p>
<list><p type="listitem">Lähetä</p>
<p type="listitem">Tulosta</p>
</list><p xml:lang="vep">SISÄLTÖ</p>
<p>Villiinny keväästä Lapin lintuviikon lintuhetkillä Inarissa</p>
<p>Opinpolut–näyttely esittelee Saamelaisalueen koulutuskeskuksen koulutustarjontaa</p>
<p>Saamelaismuseo Siida avaa kokoelmiaan Finna-palveluun</p>
<p>Kansallismuseo lahjoittaa merkittävän saamelaiskokoelman Saamelaismuseo Siidaan</p>
<p>Saamelainen tarinaperinne ja luonto tutuksi</p>
<p>Valokuvaaja Jyrki Kallio-Kosken kuvateos, Raittijärvi – Kaijukan kylä julkaistaan 23.3.2017 Hetassa</p>
<p>Karhuja Siidan luontoilloissa Inarissa</p>
<p>Siidan kesätyöpaikat 2017 auki</p>
<p>Saamelaisten kansallispäivää ja Suomen luonnon päivää juhlitaan Siidassa</p>
<p>Sukelletaan talveen Vasatokassa ja Aurorassa - Suomen luonto juhlii 100-vuotiasta Suomea</p>
<p type="title" xml:lang="deu">VIERAILIJAINFO</p>
<p xml:lang="smn"><em type="italic">SIIDA </em>INARINTIE 46, 99870 INARI </p>
<p xml:lang="smn">Saamelaismuseo Puh. 0400 898 212</p>
<p>Luontokeskus, Metsähallitus Puh. 0206 39 7740</p>
<p>&gt; aukioloajat</p>
<p xml:lang="fkv">&gt; sisäänpääsymaksut</p>
<p>&gt; yhteystiedot</p>
<p>&gt; saavutettavuus</p>
<p>&gt; opastukset</p>
<p>&gt; Siidan arkkitehtuuri</p>
<p>kalenteri</p>
<p xml:lang="mrj">|</p>
<p>mediakuvapankki</p>
<p xml:lang="sme">matkailuinfo</p>
<p xml:lang="sme">Siida</p>
<p xml:lang="sms">Siida Shop</p>
<p>Saamelaismuseon blogi</p>
<p>medialle | matkanjärjestäjille</p>
<p xml:lang="sme">Copyright Siida 2010</p>
<p xml:lang="mrj">|</p>
<p xml:lang="est">Updated 10.6.2010</p>
<p>Aukaise alkuperäinen koko uudessa ikkunassa</p>
</body></document>
