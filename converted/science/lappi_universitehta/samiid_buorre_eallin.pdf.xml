<document xml:lang="fin" id="no_id"><header><title>Saamelaisten hyvä elämä ja hyvinvointipalvelut</title><genre code="science"/><author><person firstname="Lydia" lastname="Heikkilä" sex="f" born="" nationality="FI"/></author><author><person firstname="Elsa" lastname="Laiti-Hedemäki" sex="f" born="" nationality="FI"/></author><author><person firstname="Anneli" lastname="Pohjola" sex="f" born="" nationality="FI"/></author><year>2013</year><wordcount>286</wordcount><conversion_status type="standard"/><availability><license type="standard"/></availability><origFileName>http://lauda.ulapland.fi/bitstream/handle/10024/61822/Saamelaisten_hyv%E4_elam%E4_verkkoversiopdfA.pdf</origFileName><parallel_text xml:lang="sme" location="samiid_buorre_eallin.pdf"/><parallel_text xml:lang="smn" location="samiid_buorre_eallin.pdf"/><parallel_text xml:lang="sms" location="samiid_buorre_eallin.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">TIIVISTELMÄ </em></p>
<p>Heikkilä Lydia, Laiti-Hedemäki Elsa ja Pohjola Anneli</p>
<p><em type="bold">Saamelaisten hyvä elämä ja hyvinvointipalvelut </em></p>
<p>Rovaniemi, Lapin yliopisto, 2013</p>
<p>Tutkimuksen tehtävänä on selvittää saamelaisten näkemyksiä ja kokemuksia palveluista hyvinvoinnin tärkeinä osatekijöinä sekä palvelutarpeista. Tarkastelu kohdistuu saamelaisten kotiseutualueen kuntien peruspalveluihin ja erityistar-kastelun kohteena ovat saamenkieliset palvelut. Universaalien tekijöiden ohella saamelaisten palvelujen saatavuutta ja palvelutyytyväisyyttä koskevia kokemuk-sia määrittävät kielelliset ja kulttuuriset erityistekijät sekä vähemmistöasema.</p>
<p>Tutkimuksen tavoitteena on saada saamenkansalaisten ääni kuuluviin. Ai-neistoina ovat saamelaisille suunnattu lomakekysely sekä avaintoimijahaastat-telut. Tulokset tulkitaan kulttuurista kontekstia vasten. Pyrkimyksenä on ym-märtää palvelujen paikka ja merkitykset saamelaisten elämässä sekä sitä kautta määrittyvät odotukset, tarpeet, käyttö ja tyytyväisyys. Tarkastelun keskiössä ovat ihmisten arjessa selviytyminen ja yhteiskunnallisten palvelujen rooli sekä toimivuus sen mahdollistajana.</p>
<p>Tulosten mukaan saamelaisten palvelutyytyväisyys ja palvelujen saatavuus ovat yleistasoltaan selvästi Suomen keskimääräistä tasoa alhaisempia. Etäisyys palveluista on yksi tärkeimmistä palvelujen saatavuuteen vaikuttavista tekijöistä.</p>
<p>Kuntakohtaiset erot ovat suuret, mutta myös kuntien eri osissa asuvat saamelai-set ovat eriarvoisessa asemassa palvelujen saatavuuden suhteen. Internetin käyt-tö parantaa vain pankkipalvelujen saatavuutta, eivätkä ikäihmiset useinkaan voi hyötyä siitä. Asioinnin muuttuminen puhelinperustaiseksi vaikeuttaa palvelujen saavutettavuutta, koska saamenkielisten on vaikea asioida sen välityksellä.</p>
<p>Äidinkieli ja arkikieli vaikuttavat palvelutyytyväisyyteen siten, että vastaa-jat, joilla oli suomen kieli arkikielenä, kokivat palvelujen saatavuuden selväs-ti helpommaksi kuin muut kieliryhmät. Saamenkielisten palvelujen saatavuus on edelleen vähäistä. Parhaiten on tarjolla saamenkielistä päivähoitoa ja kieli-pesätoimintaa sekä vanhusten kotiapua. Lisäksi Utsjoen saamenkielinen yleis-lääkäripalvelu on tärkeässä asemassa. Kunnilla on vain vähän suunnitelmallista toimintaa saamenkielisten palvelutason parantamiseksi. Saamenkielen taitoa ei nähdä erityisosaamisena, eikä sitä huomioida palkkauksessa. STM:n erityis-määrärahalla on suuri merkitys saamenkielisen palvelujen tuotannossa. Saame-laisjärjestöjen rooli on merkittävin saamen kielen ja kulttuurin vahvistamisessa.</p>
<p>Tulkkipalvelua on tarpeen kehittää edelleen, jotta asiakkaat voisivat hyödyntää sitä. Koska saamenkieliset palvelut ovat uusia ja usein määräaikaisia, kaivataan lisäksi parempaa tiedottamista niistä.</p>
<p>Avainsanat: saamelaiset, hyvinvointi, peruspalvelut, saamenkieliset palvelut, pal-velutyytyväisyys, vähemmistöt</p>
</body></document>
