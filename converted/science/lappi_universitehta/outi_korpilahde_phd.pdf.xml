<document xml:lang="fin" id="no_id"><header><title>Kun pohjoisen matkasta tuli elämän mittainen</title><genre code="science"/><author><person firstname="Outi" lastname="Korpilähde" sex="f" born="" nationality="FI"/></author><year>2015</year><wordcount>227</wordcount><conversion_status type="standard"/><availability><license type="standard"/></availability><origFileName>https://lauda.ulapland.fi/bitstream/handle/10024/62153/Korpilähde_Outi_ActaE_172_pdfA.pdf</origFileName><parallel_text xml:lang="eng" location="outi_korpilahde_phd.pdf"/><parallel_text xml:lang="sme" location="outi_korpilahde_phd.pdf"/><parallel_text xml:lang="smn" location="outi_korpilahde_phd.pdf"/><parallel_text xml:lang="sms" location="outi_korpilahde_phd.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>TiivisTelmä</p>
<p>Outi Korpilähde</p>
<p><em type="italic">Kun pohjoisen matkasta tuli elämän mittainen. Suomalaisvai- </em><em type="italic">mot saamelaisyhteisössä. </em></p>
<p>Tarkastelen tutkimuksessani suomalaisnaisten tuloa ja asettumista saamelaisyhteisöihin vaimoina ja miniöinä. Tut-kimuksen tavoitteena on purkaa yleisiä käsityksiä suomalais-naisten toiminnasta ja paikasta tuomalla keskusteluun heidän omia elämäkerrallisia kertomuksiaan saamelaisyhteisöihin liittymisestä. Tutkimukseni tarjoaa kuulluksi tulemisen tilan ryhmälle, joka aiemmin on jäänyt tutkimuksissa sivuun.</p>
<p>Saamelaisalueella on ollut pitkään kaksikulttuurisia pari-suhteita ja perheitä. Omaan tutkimukseeni haastattelemistani naisista vanhimmat ovat tulleet saamelaisalueelle jo noin 60 vuotta sitten, joten he ovat nähneet monia suuria muutoksia.</p>
<p>Osallistun tutkimuksellani kaksikulttuurisia parisuhteita ja perheitä koskevaan tieteelliseen keskusteluun. Kysyn tut-kimuksessani, minkälaisiksi arjen käytännöt kerrotaan saa-melais-suomalaisissa parisuhteissa ja perheissä: mitä uusia tietoja ja taitoja tulokkaan on tarpeen opetella ja minkälaisia voimavaroja hän tarvitsee asettuessaan elämään ja asumaan saamelaisalueelle ja – yhteisöön. Arjen kokemuksia lähestyn toimijuus-käsitteen avulla ja voimavarakysymystä pohdin kulttuurisen ja sosiaalisen pääoman kehyksessä.</p>
<p>Tutkimukseni perusteella on ilmeistä, että olennaisinta uuteen yhteen asettumisessa on tarvittavan kulttuurisen ja sosiaalisen pääoman hankkiminen ja yhteisön pelisääntöjen opetteleminen. Haasteelliseksi sen tekee yhteisön tarve suojel-la omia rajojaan, mikä johtaa aika ajoin suomalaisnaisten ko-kemaan ulkopuolisuuden tunteeseen. Analyysin perusteella tuon tutkimuskeskusteluun uuden käsitteen saamelaistapai-4suus, joka tarkoittaa elämistä samantapaisesti kuin saamelais-yhteisössä eletään.</p>
<p>Tutkimukseni tuloksena näen saamelaisyhteisön suo-malaisvaimoilla olevan merkittävän roolin kulttuuritulkkina saamelaisen ja suomalaisen kulttuurin välillä. Heistä kehittyy monikulttuuriosaajia, jotka tuntevat sekä oman suomalaisen lähtökulttuurin että toimivat aktiivisesti oppiakseen olennai-sia taitoja ja tietoja saamelaiskulttuurista.</p>
<p>AVAINSANAT: kaksikulttuurisuus, parisuhde, perhe, saamelaisuus, kulttuurinen pääoma, sosiaalinen pääoma, toi-mijuus, Bourdieu</p>
</body></document>
