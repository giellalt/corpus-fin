<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjät osallistuu EU-Sámi viikkoon Brysselissä</td>
        <td>Sääʹmteʹǧǧ vuässââtt EU-Sámi neättla Brysselist</td>
      </tr>
      <tr>
        <td>Saamelaiskäräjien I varapuheenjohtaja Anni Koivisto osallistuu EU-Sámi viikkoon Brysselissä 20.-22. kesäkuuta 2022.</td>
        <td>Väärrsaaǥǥjååʹđteei Anni Koivisto vuässââtt EU-Sámi neättla Brysselist ǩieʹssmannu 20.-22. peeiʹv 2022.</td>
      </tr>
      <tr>
        <td>Tapahtumaviikko järjestetään osana Saamelaisneuvoston ja Suomen saamelaisnuoret ry:n hanketta Filling the EU-Sámi knowledge gaps.</td>
        <td>Šõddmõõžži neäʹttel jäʹrjstet vueʹssen Sääʹmrääʹđ da Lääʹdd Sääʹmnuõr rõ haʹŋǩǩõõzzâst Filling the EU-Sámi knowledge gaps.</td>
      </tr>
      <tr>
        <td>Tavoitteena on, että EU-Sámi viikosta tulee vuosittain järjestettävä tapahtuma, joka vahvistaa saamelaisten kumppanuutta EU-instituutioiden kanssa.</td>
        <td>Täävtõssân lij, što EU-Sámi neäʹttlest šâdd juõʹǩǩ eeʹjj jäʹrjstum šõddmõš, kååʹtt nâânad säʹmmlai kueiʹmmvuõđ EU-instituutioivuiʹm.</td>
      </tr>
      <tr>
        <td>– Olen hyvin iloinen EU-Sámi viikosta.</td>
        <td>– Rämmšam čuuʹt EU-Sámi neäʹttel diõtt.</td>
      </tr>
      <tr>
        <td>EU:n politiikka vaikuttaa saamelaisten asemaan ja onkin todella tärkeää, että saamelaisilla on mahdollisuus vaikuttaa päätöksiin.</td>
        <td>EU politikk vaaikat säʹmmlai sâjja da âânam tuõđi kaallšõs äʹššen, što säʹmmlain lij vueiʹttemvuõtt vaaikted tuʹmmstõõǥǥid.</td>
      </tr>
      <tr>
        <td>On myös tärkeää, että EU-päättäjien tietämys saamelaisista lisääntyy ja EU tunnistaa saamelaisten asiantuntemuksen alkuperäiskansapolitiikassa, sanoo I varapuheenjohtaja Anni Koivisto.</td>
        <td>Âânam še tääʹrǩes äʹššen, što EU- tuʹmmeeʹji teâtt säʹmmlai pirr lâssan da EU toobdast säʹmmlai äʹšštobddmõõžž alggmeerpolitiikkâst, särnn I väärrsaaǥǥjååʹđteei Anni Koivisto.</td>
      </tr>
      <tr>
        <td>Saamelaiskäräjien nuorisoneuvostoa tapahtumassa edustavat Anni-Sofia Niittyvuopio, Anni-Sofia Löf ja Lilja Ljetoff.</td>
        <td>Sääʹmteeʹǧǧ nuõrisuåvtõõzz šõddmõõžžâst eeʹttkâʹstte Anni-Sofia Niittyvuopio, Anni-Sofia Löf da Lilja Ljetoff.</td>
      </tr>
      <tr>
        <td>Lisäksi tapahtumassa on mukana Saamelaiskäräjien jäsen ja kulttuurilautakunnan puheenjohtaja Pirita Näkkäläjärvi.</td>
        <td>Šõddmõõžžâst lij veâl mieʹldd Sääʹmteeʹǧǧ vuäzzlaž da kulttuurluʹvddkååʹdd saaǥǥjååʹđteei Pirita Näkkäläjärvi.</td>
      </tr>
      <tr>
        <td>Näkkäläjärvi osallistuu Saamelaiskäräjien edustajana paneelikeskusteluun, joka koskee EU:n ja saamelaisten välistä kumppanuutta.</td>
        <td>Näkkäläjärvi vuässââtt Sääʹmteeʹǧǧ eeʹttkõʹsttjen paneeʹlsaǥstõõllma, kååʹtt kuâskk EU da säʹmmlai kõskksaž kueiʹmmvuõđ.</td>
      </tr>
      <tr>
        <td>Saamelaiskäräjiltä tapahtumaan osallistuvat myös lakimiessihteeri Kalle Varis sekä kansainvälisten asioiden sihteeri Lars-Anders Baer.</td>
        <td>Sääʹmteeʹǧǧest šõddmõšneättla vuässâʹtte še lääʹǩǩpiisar Kalle Varis da meeraikõskksaž aaʹšši piisar Lars-Anders Baer.</td>
      </tr>
      <tr>
        <td>Filling the EU-Sámi knowledgr gaps -projektin ovat rahoittaneet Interreg Nord, Lapin Liitto, Norjan Saamelaiskäräjät, Tromssan ja Finnmarkin lääni, Region Norrbotten ja Region Västerbotten.</td>
        <td>Filling the EU-Sámi knowledgr gaps -projeeʹkt lie teäggtam Interreg Nord, Lappi lett, Taarr Sääʹmteʹǧǧ, Trooms da Finnmark lään, Region Norrbotten ja Region Västerbotten.</td>
      </tr>
      <tr>
        <td>Lisätietoja:</td>
        <td>Lââʹssteâđ:</td>
      </tr>
      <tr>
        <td>Anni Koivisto I varapuheenjohtaja 040 415 5969 anni.koivisto@samediggi.fi</td>
        <td>Anni Koivisto I väärrsaaǥǥjååʹđteei 040 415 5969 anni.koivisto@samediggi.fi</td>
      </tr>
      <tr>
        <td>Kuva: Hanna Schneider</td>
        <td>Govva: Hanna Schneider</td>
      </tr>
    </table>
  </body>
</html>
