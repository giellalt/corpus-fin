<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">alkuperaiskansakielten_kansainvalinen_vuosikymmen_idil_2022-2032.html</prop>
  </header>
  <body>
    <tu>
      <tuv xml:lang="fin">
        <seg>YK on julistanut kymmenvuotiskauden 2022–2032 alkuperäiskansakielten kansainväliseksi vuosikymmeneksi, the International Decade of Indigenous Languages (IDIL) .</seg>
      </tuv>
      <tuv xml:lang="sms">
        <seg>ÕM lij kuultam lååieeʹǩǩpââʹj 2022–2032 Alggmeerǩiõli meeraikõskksaž lååieeʹǩǩen, the International Decade of Indigenous Languages (IDIL).</seg>
      </tuv>
    </tu>
    <tu>
      <tuv xml:lang="fin">
        <seg>Maailman väestöstä 6 prosenttia katsotaan kuuluvan alkuperäiskansoihin, mutta kielten määrä, joita alkuperäiskansat puhuvat on huomattava.</seg>
      </tuv>
      <tuv xml:lang="sms">
        <seg>Maaiʹlm meerast 6 proseeʹnt ǩiõččât kuullâm alggmeeraid, leša ǩiõli mieʹrr, koid alggmeer mainste lij jõnn.</seg>
      </tuv>
    </tu>
    <tu>
      <tuv xml:lang="fin">
        <seg>Arvioidaan, että maailmassa puhuttavista noin 6 700 kielestä yli 4 000 kieltä ovat alkuperäiskansojen kieliä.</seg>
      </tuv>
      <tuv xml:lang="sms">
        <seg>Ärvvtõõlât, što maaiʹlmest mainstum nuʹtt 6 700 ǩiõlâst pâʹjjel 4 000 ǩiõllâd lie alggmeerai ǩiõl.</seg>
      </tuv>
    </tu>
    <tu>
      <tuv xml:lang="fin">
        <seg>Vuosikymmenen tarkoituksena on kiinnittää maailmanlaajuista huomiota monien alkuperäiskansojen kielten kriittiseen asemaan ympäri maailmaa.</seg>
      </tuv>
      <tuv xml:lang="sms">
        <seg>Lååʹj eeʹjj jurddjen lij vuâmmšâʹtted määŋgai alggmeerai ǩiõli kriittlaž vuâkka maaiʹlmveiddsânji.</seg>
      </tuv>
    </tu>
    <tu>
      <tuv xml:lang="fin">
        <seg>Alkuperäiskansakielten kansainvälisen vuosikymmenen tavoitteena on turvata alkuperäiskansojen oikeudet säilyttää, elvyttää ja edistää kieliään ja samalla valtavirtaistaa kielellinen monimuotoisuus.</seg>
      </tuv>
      <tuv xml:lang="sms">
        <seg>Alggmeerǩiõli meeraikõskksaž lååieeʹjj täävtõsân lij staanâd alggmeerai vuõiggâdvuõđid seeilted, jeällted da oouʹdeed ǩiõleez da seämmast oouʹdeed pukin suõʹrjin da tuʹmmstõktuâjast ǩiõlʼlaž määŋghämmsažvuõđ.</seg>
      </tuv>
    </tu>
    <tu>
      <tuv xml:lang="fin">
        <seg>Alkuperäiskansakielten kansainvälinen vuosikymmen tarjoaa ainutlaatuisen mahdollisuuden tehdä yhteistyötä ja edistää maailmanlaajuista vuoropuhelua.</seg>
      </tuv>
      <tuv xml:lang="sms">
        <seg>Alggmeerǩiõli lååieeʹǩǩ taʹrjjad oʹdinak vueiʹttemvuõđ tuejjeed õhttsažtuâj da oouʹdeed maaiʹlmveiddsaž vuârrsaǥstõõllmõõžž.</seg>
      </tuv>
    </tu>
    <tu>
      <tuv xml:lang="fin">
        <seg>Alkuperäiskansakielten vuosikymmenen tarjoaa mahdollisuuden ryhtyä tarvittaviin toimiin alkuperäiskansojen kielten käytön turvaamiseksi, elvyttämiseksi ja edistämiseksi kaikkialla maailmassa.</seg>
      </tuv>
      <tuv xml:lang="sms">
        <seg>Alggmeerǩiõli meeraikõskksaž lååieeʹǩǩ taʹrjjad vueiʹttemvuõđ äʹlǧǧed taarbšum tååimaid alggmeerai ǩiõli ââʹnnmõõžž staanâm diõtt, jeälltem õuʹdde da õõudummša puk veeʹzz maaiʹlmest.</seg>
      </tuv>
    </tu>
    <tu>
      <tuv xml:lang="fin">
        <seg>Kielet ovat välttämättömiä ihmisen viestinnälle ja vuorovaikutukselle, ajatusten jakamiselle, itsensä ilmaisemiselle vapaasti ja luovasti sekä yhteisen identiteetin rakentamiselle.</seg>
      </tuv>
      <tuv xml:lang="sms">
        <seg>Ǩiõl lie vieʹltʼteeʹm oummu saaǥǥtummšest da vuârrvaaiktõõzzâst, jurddji juâkkmõõžžâst, jiijjâs õlmmummšest täättas mieʹldd da kreevsânji di õhttsaž identiteeʹtt raajjmõõžžâst.</seg>
      </tuv>
    </tu>
    <tu>
      <tuv xml:lang="fin">
        <seg>Kieli on keskeinen tekijä myös ihmisoikeuksissa ja perusvapauksissa.</seg>
      </tuv>
      <tuv xml:lang="sms">
        <seg>Ǩiõll lij kõskksââʹjest še ooumažvuõiggâdvuõđin da vuâđđluõvâsvuõđin.</seg>
      </tuv>
    </tu>
    <tu>
      <tuv xml:lang="fin">
        <seg>Huolimatta siitä, että kielillä on erittäin tärkeä merkitys, monet kielet ovat uhanalaisia.</seg>
      </tuv>
      <tuv xml:lang="sms">
        <seg>Huõlǩani tõʹst, što ǩiõlin lij čuuʹt tääʹrǩes miârktõs, määŋg ǩiõl lie vaarvuâla.</seg>
      </tuv>
    </tu>
    <tu>
      <tuv xml:lang="fin">
        <seg>Kieliyhteisöt – erityisesti alkuperäiskansojen keskuudessa – kohtaavat erilaisia haasteita: geopoliittisia, taloudellisia, sosiokulttuurisia ja teknologisia haasteita, jotka enemmän tai vähemmän pakottavat ihmiset vaihtamaan kieltä ja käyttämään enemmistökieliä, kuten englantia, ruotsia tai espanjaa.</seg>
      </tuv>
      <tuv xml:lang="sms">
        <seg>Ǩiõllõõutstõõzz – aainâs alggmeerai seʹst – teivva jeeʹresnallšem vaʹǯǯtõõzzi õõl: geopoliittlaž, tällõõzzlaž, sosiokulttuurlaž da teknolooglaž vaʹǯǯtõõzzi, kookk jäänab leʹbe ooʹccab pääkkte oummuid vaajted ǩiõl da ââʹnned jäänbõsǩiõlid, mâʹte eŋgglõsǩiõl, ruõccǩiõl leʹbe espanjaǩiõl.</seg>
      </tuv>
    </tu>
    <tu>
      <tuv xml:lang="fin">
        <seg>Silloin vuosisatojen historia, tieto ja kulttuurinen rikkaus ovat vaarassa kadota.</seg>
      </tuv>
      <tuv xml:lang="sms">
        <seg>Teʹl čueʹttiiʹjji historia, teâtt da kulttuurlaž reeʹǧǧesvuõtt lie vaarâst jaukkâd.</seg>
      </tuv>
    </tu>
    <tu>
      <tuv xml:lang="fin">
        <seg>Alkuperäiskansakielten kansainvälisen vuosikymmenen IDIL – alkuperäiskansojen kielten kansainvälisen vuosikymmen aikana eri sidosryhmillä on mahdollisuus osallistua kielellisen monimuotoisuuden ja monikielisyyden säilyttämiseen, elvyttämiseen ja tukemiseen!</seg>
      </tuv>
      <tuv xml:lang="sms">
        <seg>Alggmeerai ǩiõl lååʹj eeʹjj IDIL – Alggmeerǩiõli meeraikõskksaž lååieeʹǩǩ äiʹǧǧen jeeʹres čõõnõsjooukin lij vueiʹttemvuõtt vuässõõttâd ǩiõlʼlaž määŋghämmsažvuõđ da määŋgǩiõllsažvuõđ seeiltummša, jeälltummša da tuärjjummša!</seg>
      </tuv>
    </tu>
    <tu>
      <tuv xml:lang="fin">
        <seg>Yleistä tietoa ja ajankohtaisia tietoja Alkuperäiskansakielten kansainvälisestä vuosikymmenestä löytyy:</seg>
      </tuv>
      <tuv xml:lang="sms">
        <seg>Takai teâtt da ääiʹjpoddsaž teâđ Alggmeerǩiõli Meeraikõskksaž lååieeʹjj pirr käunnʼje:</seg>
      </tuv>
    </tu>
    <tu>
      <tuv xml:lang="fin">
        <seg>IDIL-kotisivut https://idil2022-2032.org/</seg>
      </tuv>
      <tuv xml:lang="sms">
        <seg>IDIL-dommseeid https://idil2022-2032.org/</seg>
      </tuv>
    </tu>
    <tu>
      <tuv xml:lang="fin">
        <seg>FB: International Decade of Indigenous Languages</seg>
      </tuv>
      <tuv xml:lang="sms">
        <seg>FB: International Decade of Indigenous Languages</seg>
      </tuv>
    </tu>
    <tu>
      <tuv xml:lang="fin">
        <seg>Twitter: @ILDecade</seg>
      </tuv>
      <tuv xml:lang="sms">
        <seg>Twitter: @ILDecade</seg>
      </tuv>
    </tu>
    <tu>
      <tuv xml:lang="fin">
        <seg>Instagram: @indigenouslanguages</seg>
      </tuv>
      <tuv xml:lang="sms">
        <seg>Instagram: @indigenouslanguages</seg>
      </tuv>
    </tu>
  </body>
</tmx>
