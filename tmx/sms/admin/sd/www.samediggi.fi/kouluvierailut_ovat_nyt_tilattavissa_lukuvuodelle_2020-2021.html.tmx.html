<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Kouluvierailut ovat nyt tilattavissa lukuvuodelle 2020–2021</td>
        <td>Škooulkõʹllʼjummuž lie ååʹn tiʹllʼjemnalla lookkâmpââjas 2020–2021</td>
      </tr>
      <tr>
        <td>Saamelaiskäräjien nuorisoneuvoston ja Nuorten Akatemian yhteishanke Dihtosis on kouluttanut yhteensä seitsemän kouluvierailijaa, joita voi tilata kouluille kertomaan asianmukaista tietoa saamelaisuudesta.</td>
        <td>Sääʹmteeʹǧǧ nuõrisuåvtõõzz da Nuõri Akatemia õhttsažhaʹŋǩǩõs Dihtosis lij škooultam õhttsiʹžže čiččâm škooulkõʹllʼjeeʹjed, koid vuäitt tiʹllʼjed škooulid jueʹǩǩed vueʹǩǩsõs teâđ sääʹmvuõđ pirr.</td>
      </tr>
      <tr>
        <td>Vierailuita voi tilata 20.10.2020-31.05.2021 väliselle ajalle .</td>
        <td>Kõʹllʼjummšid vuäitt tiʹllʼjed 20.10.2020-31.05.2021 kõskksaž äigga .</td>
      </tr>
      <tr>
        <td>Vierailuita voi tilata kaikkialle Suomessa, sillä kouluvierailuita toteutetaan tänä lukuvuonna myös etäyhteyksin.</td>
        <td>Kõʹllʼjummšid vuäitt tiʹllʼjed pukveeʹzz Lääʹddjânnma, ko škooulin kõʹllʼjet tän lookkâmeeʹjj še ougglõsõhttvuõđin.</td>
      </tr>
      <tr>
        <td>Tämän lisäksi pääkaupunkiseudulle, Turkuun, Jyväskylään, Ouluun ja Rovaniemelle sekä niiden lähialueille voi tilata kouluvierailijan käymään koululla.</td>
        <td>Tän lââʹssen väʹlddgååradvoudda, Turku-gåårda, Jyväskylä-gåårda, Oulu-gåårda da Ruäʹvnjaʹrǧǧe di tõi âʹlddvuuʹdid vuäitt tiʹllʼjed škooulkõʹllʼjeei kõʹllʼjed jiõčč škooulâst.</td>
      </tr>
      <tr>
        <td>Vierailun kesto määräytyy oppilaitoksen oppituntien pituuden mukaan.</td>
        <td>Kõʹllʼjem pešttmõš meäʹrtââvv mättstroiʹttel mättčiâssi mieʹldd.</td>
      </tr>
      <tr>
        <td>Oppitunti koostuu lyhyestä info-osuudesta sekä toiminnallisista harjoituksista.</td>
        <td>Mättčiâss šâdd vuäʹniǩ infost di toimmsallaš harjjtõõzzin.</td>
      </tr>
      <tr>
        <td>Tuntien aikana oppilaat pääsevät syventymään teemaan yhdessä tehden, keskustellen ja pohtien.</td>
        <td>Čiâssi äiʹǧǧen škooulneeʹǩǩ peäʹsse vuäjjned teemaid õõutsââʹjest tuejjeeʹl, mainsteeʹl da smiõtteeʹl.</td>
      </tr>
      <tr>
        <td>Vierailu on oppilaitokselle maksuton.</td>
        <td>Kõʹllʼjummuš lij mättstroiʹttla määustem.</td>
      </tr>
      <tr>
        <td>Tarjoamme opetuksen tueksi myös Sukellus saamelaisuuteen -mobiilipeliä sekä saamelaisaiheista menetelmäpakkaa.</td>
        <td>Taʹrjjeep mättʼtõõzz tuärjjan še Čaaŋŋlummuš sääʹmvuõʹtte -mobiilspeâll di mõõntõõllâmpaakk sääʹmteemain.</td>
      </tr>
      <tr>
        <td>Peli sisältää perustietoa saamelaisista sekä soveltavia ja syventäviä harjoituksia.</td>
        <td>Speâll âânn seʹst vuâđđteâđ säʹmmlain di suåvldeei da čiŋlmõʹtti harjtõõzzid.</td>
      </tr>
      <tr>
        <td>Pakassa on info-osuus aiheesta sekä 18 toiminnallista harjoitusta, joiden avulla aiheeseen on helppo syventyä.</td>
        <td>Paakkâst lie info-vueʹss teema pirr di 18 toimmsallaš harjjtõssâd, koivuiʹm äʹššvoudda lij hiâlpp vuäjjned.</td>
      </tr>
      <tr>
        <td>Mobiilipeliä tai menetelmäpakkaa voi oppilaitoksissa esimerkiksi hyödyntää saamelaisten kansallispäivän (6.2.) viettämisessä.</td>
        <td>Mobiilspeâll leʹbe mõõntõõllâmpaakk vuäitt mättstroiʹttlin ouddmiârkkân äuʹǩǩeed säʹmmlai meersažpeeiʹv (6.2.).</td>
      </tr>
      <tr>
        <td>Peli ja pakka ovat maksuttomia.</td>
        <td>Speâll da pakk lie määustem.</td>
      </tr>
      <tr>
        <td>Dihtosis-hanke on Saamelaiskäräjien nuorisoneuvoston ja Nuorten Akatemian yhteishanke, jonka tavoitteena on lisätä valtaväestöön kuuluvien lasten ja nuorten tietoisuutta saamelaisista ja saamelaiskulttuurista.</td>
        <td>Dihtosis-haʹŋǩǩõs lij Sääʹmteeʹǧǧ nuõrisuåvtõõzz da Nuõri Akatemia õhttsažhaʹŋǩǩõs, koon mieʹrren lij lââʹzzted väʹlddnarooʹde kuulli päärnai da nuõri teâđstummuž säʹmmlain da sääʹmkulttuurâst.</td>
      </tr>
      <tr>
        <td>Hanketta rahoittaa Opetus- ja kulttuuriministeriö.</td>
        <td>Haʹŋǩǩõõzz teäggat Mättʼtõs- da kulttuurministeria.</td>
      </tr>
      <tr>
        <td>Tilaa kouluvierailu tai materiaalia oppilaitokseesi: www.nuortenakatemia.fi/kouluvierailulomakkeet/</td>
        <td>Tiʹlle škooulkõʹllʼjummuž leʹbe materiaal mättstroiʹttlasad: www.nuortenakatemia.fi/kouluvierailulomakkeet/</td>
      </tr>
      <tr>
        <td>Lisätietoja:</td>
        <td>Lââʹssteâđ:</td>
      </tr>
      <tr>
        <td>Projektipäällikkö, Nuorten Akatemia, Ulla Saalasti 040 567 4203, ulla.saalasti(at)nuortenakatemia.fi</td>
        <td>Projeʹkttjååʹđteei, Nuõri Akatemia, Ulla Saalasti 040 567 4203, ulla.saalasti(at)nuortenakatemia.fi</td>
      </tr>
      <tr>
        <td>Projektikoordinaattori, Nuorten Akatemia, Maria Aikio 040 8470 862, maria.aikio(at)nuortenakatemia.fi</td>
        <td>Projeʹkttkoordinaattor, Nuõri Akatemia, Maria Aikio 040 8470 862, maria.aikio(at)nuortenakatemia.fi</td>
      </tr>
    </table>
  </body>
</html>
