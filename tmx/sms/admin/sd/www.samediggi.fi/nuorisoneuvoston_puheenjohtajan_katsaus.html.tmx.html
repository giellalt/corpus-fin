<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Nuorisoneuvoston puheenjohtajan katsaus</td>
        <td>Nuõrisuåvtõõzz saaǥǥjååʹđteei ǩičldõk</td>
      </tr>
      <tr>
        <td>Aloittaessani nuorisoneuvoston puheenjohtajana en osannut kuvitella kevään olevan tällainen.</td>
        <td>Altteen nuõrisuåvtõõzz saaǥǥjååʹđteeʹjen jiõm silttääm juʹrdded ǩiiđ leämmaž näkam.</td>
      </tr>
      <tr>
        <td>Nuorisoneuvoston uusiin jäseniin, projekteihin, yhteistyökumppaneihin ja muihin tehtäviin on joutunut tutustumaan etänä.</td>
        <td>Nuõrisuåvtõõzz ođđ vuäzzlaid, projeeʹktid, õhttsažtuâjjskeâpprid da jeeʹres tuâjaid lij õlggâm tobdstõõttâd ougglõssân.</td>
      </tr>
      <tr>
        <td>Nuorisoneuvosto jäsenet eivät ole vielä kertaakaan tavannut kasvokkain, mutta toivottavasti siihen saadaan muutos alkavan syksyn aikana.</td>
        <td>Nuõrisuåvtõõzz vuäzzla jiâ leäkku võl ni kuäʹss saǥstõõllâm õʹhttečõõʹlmi, leša tuäiv mieʹldd tõõzz vuäǯǯat muuttâs aʹlǧǧi čõõuč poodd.</td>
      </tr>
      <tr>
        <td>Erikoisesta keväästä huolimatta työ saamelaisnuorten eteen ei ole keskeytynyt.</td>
        <td>Jeeʼresnallšem ǩiiđâst huõlǩani tuâjj sääʹmnuõri õuʹdde ij leäkku årstam.</td>
      </tr>
      <tr>
        <td>Saamelaisnuorten oikeuksia ja osallisuutta on pyritty vahvistamaan monin eri tavoin.</td>
        <td>Sääʹmnuõri vuõiggâdvuõđid da vuässadvuõđ lij ǩiččlõttum raʹvvjed määŋgain jeeʹres naaʹlin.</td>
      </tr>
      <tr>
        <td>Oppivelvollisuuden pidentämistä, ilmastolain ja saamelaiskäräjälain uudistamista on jatkettu koko kevään ajan virkamiestasolla.</td>
        <td>Mättjemvuâlažvuõđ kuuʹǩǩeem, äimmõslääʹjj da sääʹmteʹǧǧlääʹjj oođummuž lij juätkkum ǩiiđ ääiʹj veʹrǧǧooumažtääʹzzest.</td>
      </tr>
      <tr>
        <td>Nuorisoneuvosto onkin osallistunut oppivelvollisuuden pidentämistä koskevan lausunnon valmisteluun yhdessä Saamelaiskäräjien 1. varapuheenjohtajan, koulutussihteerin ja koulutus- ja oppimateriaali lautakunnan kanssa.</td>
        <td>Nuõrisuåvtõs lij še vuässõõttâm mättjemvuâlažvuõđ kuuʹǩǩeem kuõskki ceâlkalm valmštõõllmõʹšše õõutâst Sääʹmtiiʹǧǧi 1. vääʹrrsaaǥǥjååʹđteei, škooultõspiisar da škooultõs- da mättmateriaal luʹvddkooʹddin.</td>
      </tr>
      <tr>
        <td>Järjestimme myös Ympäristöministeriön kanssa kuulemistilaisuuden saamelaisnuorille koskien ilmastolain uudistamista.</td>
        <td>Leäʹp riâššâm še Pirrõsministeriain kuullâmpoodd sääʹmnuõrid kuõskeeʹl äimmõslääʹjj oođummuž.</td>
      </tr>
      <tr>
        <td>Tilaisuus järjestettiin etäyhteyksin.</td>
        <td>Poodd rieʹššeš ougglõsõhttvuõđin.</td>
      </tr>
      <tr>
        <td>Erikoinen kevät on tuonut myös mahdollisuuksia.</td>
        <td>Jeeʼresnallšem ǩiđđ lij põhttam še vueiʹtlvažvuõđid.</td>
      </tr>
      <tr>
        <td>Olemme kouluttautuneet nuorisoneuvoston kanssa yhteistyössä Ihmisoikeusliiton kanssa.</td>
        <td>Leäʹp škooulʼjõõttâm nuõrisuåvtõõzzin õhttsažtuâjast Ooumažvuõiggâdvuõttleettin.</td>
      </tr>
      <tr>
        <td>Olemme myös ottaneet käyttöön uusia alustoja työskentelyä varten ja tavanneet matalalla kynnyksellä nuoriso- ja saamelaisjärjestöjä etänä.</td>
        <td>Leäʹp še välddam âânnmõʹšše ođđ vuâlaid tuâjai vääras da ougglõs-saǥstõõllâm vueʹllǥain kõddsin nuõri- da sääʹmorganisaatioivuiʹm.</td>
      </tr>
      <tr>
        <td>Etätyöskentely on helpottanut ja nopeuttanut tapaamisia.</td>
        <td>Ougglõstuâjj lij hiâlptam da jåʹttlâttam saǥstõõllmõõžžid.</td>
      </tr>
      <tr>
        <td>Etätapaaminen ei ikinä korvaa kasvokkain tapaamista, mutta tuo lisää aikaa eri toimiin, kun ei tarvitse aina matkustaa satoja kilometrejä tunnin parin mittaista tapaamista varten.</td>
        <td>Ougglõs-saǥstõõllmõš ij ni kuäʹss koʹrvved õʹhttečõõʹlmi vueiʹnnlõõttmõõžž, leša põhtt lââʹzz ääiʹj jeeʹres tååimid, ǥu ij taarbâž pâi mäʹtǩstõõllâd čueʹđid ǩilomettrid mueʹdd čiâss vueiʹnnlõõttmõõžž diõtt.</td>
      </tr>
      <tr>
        <td>Etätyöskentely on erinomainen lisä kasvokkain tehdyille tapaamisille ja tekee työskentelystä tiiviimpää ja näin myös osin tehokkaampaa.</td>
        <td>Ougglõstuâjj lij samai pueʹrr lââʹss õʹhttečõõʹlmi tuejjuum vueiʹnnlõõttmõõžžid da tuejjad tuâjast aktiivlab da nääiʹt še pieʹǩǩest viõkkšab.</td>
      </tr>
      <tr>
        <td>Yksi nuorisoneuvoston suurimmista asioista kevään aikana oli yhteinen kannanotto hallituspuolueiden nuorisojärjestöjen kanssa, ”Kaivoksille ei tilaa saamelaisten kotiseutualueella”.</td>
        <td>Õhtt nuõrisuåvtõõzz šuurmõs aaʹššin ǩiiđ poodd leäi õhttsaž peäʹlestvälddmõš halltõspaaʹrtji nuõriorganisaatioin, ”Kuåivvsid jiâ leäkku sââʹj saaʹmi dommvuuʹdest”.</td>
      </tr>
      <tr>
        <td>Kannanotolla toimme Suomen valtion hallitukselle selvän kannan: kaivoksille ei ole tilaa, olemme kyllästyneitä neuvottelemaan aiheesta uudelleen ja uudelleen.</td>
        <td>Peäʹlestvälddmõõžžin puuʹtim Lääʹddjânnam riikk halltõʹsse čiõlgg peäʹlestvälddmõõžž: kuåivvsid jiâ leäkku sââʹj, leäʹp kâllnam saǥstõõllâd ääʹššest oʹđđest da oʹđđest.</td>
      </tr>
      <tr>
        <td>Hietakeron aluevarausta ei ole vielä peruttu, joten työtä on edelleen tehtävänä.</td>
        <td>Hietakero vuʹvddvaʹrrjõõzz jeäʹla võl čorstâttam, nääiʹt ååreen tuâj liâ ooudâs tuejjeemnalla.</td>
      </tr>
      <tr>
        <td>Hietakeron paikallisilla on kuitenkin vahva tuki niin oman yhteisönsä, kuin myös valtaväestön keskuudessa.</td>
        <td>Hietakero pääiklažoummuin lij kuuitâǥ raavâs tuärjjõs nuʹt jiijjâs õhttsažkååʹddes, ǥu še väʹlddmeer kõõskâst.</td>
      </tr>
      <tr>
        <td>Nuorisoneuvoston ja hallituspuolueiden kannanotto on luettavissa nuorisoneuvoston nettisivuilla .</td>
        <td>Nuõrisuåvtõõzz da halltõspaaʹrtji peäʹlestvälddmõš lij lookkâmnalla nuõrisuåvtõõzz neʹttseeidain.</td>
      </tr>
      <tr>
        <td>Osallistuin kesäkuussa Saamelaiskäräjien toiseen täysistuntoon nuorisoneuvoston edustajana.</td>
        <td>Vuässõʹttem ǩieʹssmannust Sääʹmtiiʹǧǧi nuuʹbb tiuddsåbbra nuõrisuåvtõõzz eeʹttǩeeʹjen.</td>
      </tr>
      <tr>
        <td>Olen myös osallistunut SPN:n hallituksen kokouksiin kevään ja alkukesän aikana.</td>
        <td>Leäm še vuässõõttâm SPN halltõõzz såbbrid ǩiiđ da alggǩieʹzz poodd.</td>
      </tr>
      <tr>
        <td>SPN:n hallitus on syksyllä 2019 tehnyt päätöksen kutsua nuorten lautakunnan edustaja kokouksiinsa nuorten asioiden asiantuntijan roolissa.</td>
        <td>SPN halltõs lij čâhčča 2019 tuejjääm tuʹmmstõõǥǥ kåččad nuõri luʹvddkååʹdd eeʹttǩeei såbbrid nuõri aaʹšši äʹšštoobdi roolâst.</td>
      </tr>
      <tr>
        <td>Lisäksi nuorten edustaja kutsutaan jatkossa myös SPR:n täyskokouksiin.</td>
        <td>Lââʹssen nuõri eeʹttǩeei kååččat juätkast še SPR tiuddsåbbrid.</td>
      </tr>
      <tr>
        <td>Tällä tavalla SPN:n tavoitteena on vahvistaa ja lisätä saamelaisnuorten osallistumista ja vaikutusmahdollisuuksia sekä lisätä nuorten kuuluvuutta saamelaisyhteisöön.</td>
        <td>Täin naaʹlin SPN täävtõssân lij raʹvvjed da lââʹzzted sääʹmnuõri vuässõõttmõõžž da vaaiktemvueiʹtlvažvuõđid di lââʹzzted nuõri kuullâmvuõđ sääʹmõhttsažkådda.</td>
      </tr>
      <tr>
        <td>SPN:n alainen nuorisoneuvosto järjestää kahden vuoden välein Pohjoismaisen saamelaisnuorten konferenssin.</td>
        <td>SPN vuâlaž nuõrisuåvtõs reäšš kueiʹt eeʹjj kõõskin Tâʹvvjânnmallaš sääʹmnuõri konfereens.</td>
      </tr>
      <tr>
        <td>Konferenssi järjestetään yhteistyönä Norjan, Ruotsin ja Suomen Saamelaiskäräjien nuorisotoimijoiden kanssa.</td>
        <td>Konferenss riâžžât õhttsažtuâjjan Taarr, Ruõcc da Lääʹddjânnam Sääʹmtiiʹǧǧi nuõritåimmjeejiʹvuiʹm.</td>
      </tr>
      <tr>
        <td>Konferenssi oli tarkoitus järjestää Inarissa 13-14.8.2020, mutta se on päätetty siirtää koronaviruspandemian vuoksi myöhemmäksi.</td>
        <td>Konferenss leäi miârktõs riâššâd Aanrest 13-14.8.2020, leša tõt lij tuʹmmjum mââʹjeed koronaviiruspandemia diõtt.</td>
      </tr>
      <tr>
        <td>Konferenssin teemaksi on päätetty ilmastonmuutos.</td>
        <td>Konfereens teeʹmmen lij tuʹmmjum äimmõsmuuttâs.</td>
      </tr>
      <tr>
        <td>Nuorisoneuvosto selvittää mahdollisuuksia järjestää konferenssi tai sen osia etänä.</td>
        <td>Nuõrisuåvtõs seʹlvvat vueiʹtlvažvuõđid riâššâd konferenss leʹbe pieʹǩǩ tõin ougglõssân.</td>
      </tr>
      <tr>
        <td>Järjestimme kesäkuussa myös puheenjohtajien kyselytunnin ryhmächatissä, johon osallistuivat kaikki kolme Saamelaiskäräjien puheenjohtajaa.</td>
        <td>Riâžžim ǩieʹssmannust še saaǥǥjååʹđteeʹji kõõjjõsčiâss joukkchaatâst, koozz vuässõʹtte puk kolmm Sääʹmteeʹǧǧ saaǥǥjååʹđteei.</td>
      </tr>
      <tr>
        <td>Kyseinen chat oli myös ensimmäinen chattimme, johon oli mahdollisuus osallistua kolmella saamen ja suomen kielellä yhtä aikaa.</td>
        <td>Tät õnnum chat leäi še vuõssmõs mij chat, koozz leäi vueiʹtlvažvuõtt vuässõõttâd koolmin sääʹmǩiõlin da lääʹddǩiõlin seämma poodd.</td>
      </tr>
      <tr>
        <td>Heinäkuussa järjestimme kesäkuulumisia-ryhmächatin kolmella saamenkielellä.</td>
        <td>Sueiʹnnmannust riâžžim ǩieʹss-saaǥǥid-joukkchaat koolmin sääʹmǩiõlin.</td>
      </tr>
      <tr>
        <td>Chat-toimintaa kehitetään koko ajan ja tulevaisuudessa on tarkoituksena järjestää ryhmächatteja erilaisilla teemoilla.</td>
        <td>Chat-tåimmjummuž viiǥǥât ooudâs čõõđ ääiʹj da pueʹttiääiʹjest lij miârktõssân riâššâd joukkchaattid jeeʹresnallšmin teeʹmin.</td>
      </tr>
      <tr>
        <td>Kesän aikana olemme myös päivittäneet nuorisoneuvoston tieto – ja neuvontasivustoa.</td>
        <td>Ǩieʹzz poodd leäʹp še peeiʹvtam nuõrisuåvtõõzz teâtt – da vuäʹpstõs-seiddõõzz.</td>
      </tr>
      <tr>
        <td>Nuor.fi sivut on kehitetty osana DigiÁrran hanketta, jonka tarkoituksena on kehittää saamenkielistä, saamelaisnuorille tarkoitettua tieto- ja neuvontapalvelua ja digitaalista nuorisotyötä.</td>
        <td>Nuor.fi seeid liâ rajjum pieʹǩǩen DigiÁrran haʹŋǩǩõõzz, koon miârktõssân lij viikkâd ooudâs sääʹmǩiõllsa, sääʹmnuõrid miârktum teâtt- da vuäʹpstõskääzzkõõzz da digitaalʼla nuõrituâj.</td>
      </tr>
      <tr>
        <td>Lisätietoja:</td>
        <td>Lââʹssteâđaid:</td>
      </tr>
      <tr>
        <td>Anni-Sofia Niittyvuopio Nuorisoneuvoston puheenjohtaja anni-sofia.niittyvuopio(at)samediggi.fi</td>
        <td>Anni-Sofia Niittyvuopio Nuõrisuåvtõõzz saaǥǥjååʹđteei anni-sofia.niittyvuopio(at)samediggi.fi</td>
      </tr>
      <tr>
        <td>www.nuor.fi</td>
        <td>www.nuor.fi</td>
      </tr>
      <tr>
        <td>Kuva: Mari Molkoselkä</td>
        <td>Snimldõk: Mari Molkoselkä</td>
      </tr>
    </table>
  </body>
</html>
