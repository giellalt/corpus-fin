<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">saamelaiskarajien_puheenjohtaja_toivoo_tiiviimpaa_yhteistyota_ministereiden_kanssa.html</prop>
  </header>
  <body>
    <tu>
      <tuv xml:lang="fin">
        <seg>Saamelaiskäräjien puheenjohtaja toivoo tiiviimpää yhteistyötä ministereiden kanssa</seg>
      </tuv>
      <tuv xml:lang="sms">
        <seg>Sääʹmteeʹǧǧ saaǥǥjååʹđteei tuäivv čâppsab õhttsažtuâj ministeerivuiʹm</seg>
      </tuv>
    </tu>
    <tu>
      <tuv xml:lang="fin">
        <seg>Saamelaisten kansallispäivän puheessaan 6.2.2022 Saamelaiskäräjien puheenjohtaja toivoi tiiviimpää yhteistyötä suoraan ministereiden kanssa.</seg>
      </tuv>
      <tuv xml:lang="sms">
        <seg>Saaʹmi meersažpeeiʹv saaǥǥâst 6.2.2022 Sääʹmteeʹǧǧ saaǥǥjååʹđteei tuävai čâppsab õhttsažtuâj vuõiʹǧǧest ministeerivuiʹm.</seg>
      </tuv>
    </tu>
    <tu>
      <tuv xml:lang="fin">
        <seg>Lisäksi puheessa nousivat esille mm. ilmastonmuutoksen aiheuttamat haasteet saamelaiselinkeinoille, tarve saamelaiskäräjälain muutokselle sekä totuus- ja sovintokomission työn alkaminen.</seg>
      </tuv>
      <tuv xml:lang="sms">
        <seg>Lââʹssen saaǥǥâst kaggõʹtte õuʹdde odm. äimmõsmuttâz šõddeem vaʹǯǯtõõzz sääʹmjieʹllemvueʹjjid, tarbb sääʹmteʹǧǧlääʹjj muttsa di tuõđâšvuõtt-da suåvâdvuõttkomissio tuâj älggmõš.</seg>
      </tuv>
    </tu>
    <tu>
      <tuv xml:lang="fin">
        <seg>-Yhteistyömme Suomen valtion suuntaan on kehittynyt viimeisten vuosien aikana.</seg>
      </tuv>
      <tuv xml:lang="sms">
        <seg>-Õhttsažtuâjjam Lääʹdd riikk årra lij ouddnam mââimõs iiʹjji poodd.</seg>
      </tuv>
    </tu>
    <tu>
      <tuv xml:lang="fin">
        <seg>Monet ministerit ovat myös henkilökohtaisesti osallistuneet Saamelaiskäräjien kanssa käytyihin neuvotteluihin ja keskusteluihin.</seg>
      </tuv>
      <tuv xml:lang="sms">
        <seg>Määŋg ministeer liâ še persoonlânji vuässõõttâm Sääʹmtiiʹǧǧin jiõllum saǥstõõllmõõžžid da mainstummšid.</seg>
      </tuv>
    </tu>
    <tu>
      <tuv xml:lang="fin">
        <seg>Toivon, että tämä yhteistyö vahvistuu entisestään tulevaisuudessa erityisesti valtioneuvoston jäsenten kanssa, totesi puheenjohtaja Juuso puheessaan.</seg>
      </tuv>
      <tuv xml:lang="sms">
        <seg>Tuäivam, što tät õhttsažtuâjj raavasm oouʹdab aaiʹjin pueʹttiääiʹjest jeäʹrben riikksuåvtõõzz vuäzzlaivuiʹm, tuõđi saaǥǥjååʹđteei Juuso saaǥǥstes.</seg>
      </tuv>
    </tu>
    <tu>
      <tuv xml:lang="fin">
        <seg>Puheenjohtaja nosti esille myös ilmastonmuutoksen negatiiviset vaikutukset saamelaisten perinteisten elinkeinojen kuten poronhoidon ja kalastuksen harjoittajille.</seg>
      </tuv>
      <tuv xml:lang="sms">
        <seg>Saaǥǥjååʹđteei kaaggi õuʹdde še äimmõsmuttâz negatiivlaž vaikktõõzzid saaʹmi äʹrbbvuõđlaž jieʹllemvueʹjji mâta puäʒʒhååid da kueʹllšeeʹllem vueʹǩǩniiʹǩǩid.</seg>
      </tuv>
    </tu>
    <tu>
      <tuv xml:lang="fin">
        <seg>Hän painotti ilmastolain uudistuksen etenemisen tärkeyttä ja saamelaisten oikeuksien huomioimista myös kyseisen lain yhteydessä.</seg>
      </tuv>
      <tuv xml:lang="sms">
        <seg>Son teäʹddii äimmõslääʹjj oođeem ouddnummuž tääʹrǩesvuõđ da saaʹmi vuõiggâdvuõđi lokku välddmõõžž še tän lääʹjj õhttvuõđâst.</seg>
      </tuv>
    </tu>
    <tu>
      <tuv xml:lang="fin">
        <seg>Juuson mukaan saamelaisen ilmastoneuvoston olisi tärkeää päästä aloittamaan työnsä mahdollisimman nopeasti.</seg>
      </tuv>
      <tuv xml:lang="sms">
        <seg>Juuso mieʹldd sääʹm äimmõs-suåvtõõzz leʹčči vääžnai piâssâd altteed tuâjas vueiʹtlva sõrgg.</seg>
      </tuv>
    </tu>
    <tu>
      <tuv xml:lang="fin">
        <seg>Myös tarve saamelaiskäräjälain muutokselle erityisesti ihmisoikeuksien toteutumisen näkökulmasta oli tärkeä teema puheenjohtajan kansallispäivän puheessa.</seg>
      </tuv>
      <tuv xml:lang="sms">
        <seg>Še tarbb sääʹmteʹǧǧlääʹjj muttsa jeäʹrben ooumažvuõiggâdvuõđi teâuddjummuž ǩiõččâmvueʹjjest leäi tääʹrǩes teeʹmm saaǥǥjååʹđteei meersažpeeiʹv saaǥǥâst.</seg>
      </tuv>
    </tu>
    <tu>
      <tuv xml:lang="fin">
        <seg>-Haluankin esittää Suomen hallitukselle ja kansanedustajille pohdittavaksi arvokysymyksen siitä, onko Suomi sellainen valtio, jossa ihmisoikeuksien toteutumista edistetään kaikkien ihmisten osalta vai lähteekö Suomi sellaisten valtioiden mukaan, jotka tietoisesti jatkavat ihmisoikeuksien rikkomista , kysyy Juuso.</seg>
      </tuv>
      <tuv xml:lang="sms">
        <seg>-Haaʹlääm-i eʹtǩǩeed Lääʹdd halltõʹsse da parlameʹnttniiʹǩǩid tuʹmmjemnalla ärvvkõõččmõõžž tõʹst, lij-a Lääʹddjânnam nåkam riikk, koʹst, ooumažvuõiggâdvuõđi teâuddjummuž õõuʹdeet puki oummui beäʹlnn avi vuâlgg-a Lääʹddjânnam nåkam riikki mieʹldd, kook tieʹđeeʹl juäʹtǩǩe ooumažvuõiggâdvuõđi tårmmʼmõõžž, kââčč Juuso.</seg>
      </tuv>
    </tu>
    <tu>
      <tuv xml:lang="fin">
        <seg>Juuso näkee saamelaisten totuus- ja sovintokomission perustamisen askeleena kahden kansan välisen yhteistyön parantamiseksi.</seg>
      </tuv>
      <tuv xml:lang="sms">
        <seg>Juuso vuäinn saaʹmi tuõđâšvuõtt-da suåvâdvuõttkomissio alttummuž läuʹǩǩen kueiʹt meer kõskksa õhttsažtuâj pueʹrummšen.</seg>
      </tuv>
    </tu>
    <tu>
      <tuv xml:lang="fin">
        <seg>Tärkeinä edellytyksinä komission työn onnistumiselle Juuso näkee sen, että saamen kansalla on luottamus prosessiin sekä laajemman asenneilmapiirin muutoksen suomalaisessa yhteiskunnassa.</seg>
      </tuv>
      <tuv xml:lang="sms">
        <seg>Tääʹrǩes oudldõssân komissio tuâj oʹnnstummša Juuso vuäinn tõn, što sääʹm-meerast lij naʹddjõs prosessa di vaiddsab fiʹttjõstoobdâlm muttâz lääʹdd õhttsažkååʹddest.</seg>
      </tuv>
    </tu>
    <tu>
      <tuv xml:lang="fin">
        <seg>Lue Saamelaiskäräjien puheenjohtaja Tuomas Aslak Juuson kansallispäivän puhe täältä .</seg>
      </tuv>
      <tuv xml:lang="sms">
        <seg>Looǥǥ Sääʹmteeʹǧǧ saaǥǥjååʹđteei Tuomas Aslak Juuso meersažpeeiʹv saaǥǥ tääiʹben.</seg>
      </tuv>
    </tu>
    <tu>
      <tuv xml:lang="fin">
        <seg>Katso video Saamelaiskäräjien puheenjohtaja Tuomas Aslak Juuson kansallispäivän puheesta täältä .</seg>
      </tuv>
      <tuv xml:lang="sms">
        <seg>Ǩiõčč video Sääʹmteeʹǧǧ saaǥǥjååʹđteei Tuomas Aslak Juuso meersažpeeiʹv saaǥǥâst tääiʹben .</seg>
      </tuv>
    </tu>
  </body>
</tmx>
