<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Juuso ja Koivisto osallistuvat Rovaniemi Arctic Spirit konferenssiin</td>
        <td>Juuso da Koivisto vuässâʹtte Ruäʹvnjargg Arctic Spirit konferenssa</td>
      </tr>
      <tr>
        <td>Saamelaiskäräjien puheenjohtaja Tuomas Aslak Juuso ja I varapuheenjohtaja Anni Koivisto osallistuvat Rovaniemellä järjestettävään Arctic Spirit konferenssiin 16.-17.11.2021.</td>
        <td>Sääʹmteeʹǧǧ saaǥǥjååʹđteei Tuomas Aslak Juuso da I väärrsaaǥǥjååʹđteei Anni Koivisto vuässâʹtte Ruäʹvnjaarǥâst jäʹrjstem Arctic Spirit konferenssa 16.-17.11.2021.</td>
      </tr>
      <tr>
        <td>Konferenssin teemat liittyvät Suomen alkavaan puheenjohtajuuteen Barentsin euroarktisessa neuvostossa, alueelliseen yhteistyöhön, arktiseen turvallisuuteen ja EU:n ja Suomen uusiin arktisiin linjauksiin sekä maankäytön, ilmastonmuutoksen ja oikeudenmukaisuuden suhteeseen arktisella alueella.</td>
        <td>Konfereeʹns teeʹm õhttne Lääʹddjânnam aʹlǧǧi saaǥǥjååʹđteeivuõʹtte Bareents euroaarktlaž suåvtõõzzâst, vooudliʹžže õhttsažtuõjju, aarktlaž staanvuõʹtte da EU da Lääʹddjânnam ođđ aarktlaž linjjõõzzid di mäddâânnmõõžž, äimmõsmuttâz da vuõiggvuõđmeâldlažvuõđ kõsskkvuõʹtte aarktlaž vuuʹdest.</td>
      </tr>
      <tr>
        <td>Puheenjohtaja Juuso toi puheenvuorossaan esille muuttuvan ilmaston ja kuinka äärimmäiset sääolosuhteet muodostavat jo nyt uhkia ja haasteita saamelaisten mahdollisuuksiin harjoittaa perinteisiä elinkeinoja, kuten kalastusta ja poronhoitoa.</td>
        <td>Saaǥǥjååʹđteei Juuso puuʹti saakkvuârstes õuʹdde mõttjeei äimmõõzz da mäʹhtt viõusâs šõŋŋjeällmõõžž räjja juʹn ååʹn vaarid da vaʹǯǯtõõzzid säʹmmlai vueiʹtlvažvuõđid vueʹǩǩâʹtted äʹrbbvuõđlaž jieʹllemvueʹjjid, diǥu kueʹllšeellmõõžž da puäʒʒhoiʹddjummuž.</td>
      </tr>
      <tr>
        <td>– Erityisesti ilmastokriisin aikana on tärkeää kunnioittaa alkuperäiskansojen oikeuksia ja rakentaa yhdessä yhteiskunta, joka on vastustuskykyinen muutoksille, joita jo kohtaamme, sanoo Juuso.</td>
        <td>– Jeäʹrben äimmõskriis poodd lij vääžnai ciʹsttjed alggmeerai vuõiggâdvuõđid da raajjâd õõutveäkka õhttsažkåʹdd, kååʹtt lij vuâsttlâʹsttemoddlaž muttsid, koid juʹn vueiʹnnep, särnn Juuso.</td>
      </tr>
      <tr>
        <td>Lue puhe täältä (englanniksi)</td>
        <td>Looǥǥ saaǥǥ tääiʹben (eŋgglõsǩiõʹlle)</td>
      </tr>
      <tr>
        <td>Konferenssin aikana Juuso ja Koivisto tapasivat ulkoministeri Pekka Haaviston ja osallistuvat konferenssissa järjestettyihin paneelikeskusteluihin.</td>
        <td>Konfereeʹns poodd Juuso da Koivisto vueiʹnnlõʹtte ålggminister Pekka Haavistoin da vuässâʹtte konfereeʹnsest jäʹrjstum paneelsaǥstõõllmõõžžid.</td>
      </tr>
      <tr>
        <td>Lisätietoja</td>
        <td>Lââʹssteâđaid</td>
      </tr>
      <tr>
        <td>Puheenjohtaja Tuomas Aslak Juuso 040 687 3394 tuomas.juuso(at)samediggi.fi</td>
        <td>Saaǥǥjååʹđteei Tuomas Aslak Juuso 040 687 3394 tuomas.juuso(at)samediggi.fi</td>
      </tr>
      <tr>
        <td>I varapuheenjohtaja Anni Koivisto 040 415 5969 anni.koivisto(at)samediggi.fi</td>
        <td>I väärrsaaǥǥjååʹđteei Anni Koivisto 040 415 5969 anni.koivisto(at)samediggi.fi</td>
      </tr>
    </table>
  </body>
</html>
