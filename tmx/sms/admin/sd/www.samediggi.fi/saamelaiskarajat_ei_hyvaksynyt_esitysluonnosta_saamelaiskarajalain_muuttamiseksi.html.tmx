<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">saamelaiskarajat_ei_hyvaksynyt_esitysluonnosta_saamelaiskarajalain_muuttamiseksi.html</prop>
  </header>
  <body>
    <tu>
      <tuv xml:lang="fin">
        <seg>Saamelaiskäräjät ei hyväksynyt esitysluonnosta saamelaiskäräjälain muuttamiseksi</seg>
      </tuv>
      <tuv xml:lang="sms">
        <seg>Sääʹmteʹǧǧ ij priimmâm eʹtǩǩõshämmaz sääʹmteʹǧǧlääʹjj muʹttma</seg>
      </tuv>
    </tu>
    <tu>
      <tuv xml:lang="fin">
        <seg>Laajan keskustelun jälkeen Saamelaiskäräjien kokous hylkäsi hallituksen esitysluonnoksen saamelaiskäräjälain muuttamiseksi.</seg>
      </tuv>
      <tuv xml:lang="sms">
        <seg>Mâŋŋa jõnn saǥstõõllâm Sääʹmteeʹǧǧ sååbbar heelǥii halltõõzz eʹtǩǩõshämmaz sääʹmteʹǧǧlääʹjj muʹttma.</seg>
      </tuv>
    </tu>
    <tu>
      <tuv xml:lang="fin">
        <seg>Kokous äänesti päätöksestä kolmesti.</seg>
      </tuv>
      <tuv xml:lang="sms">
        <seg>Sååbbar jiõnsti tuʹmmstõõǥǥâst koolm vuâra.</seg>
      </tuv>
    </tu>
    <tu>
      <tuv xml:lang="fin">
        <seg>Viimeisenä äänestettiin hallituksen esityksestä hylätä esitysluonnos ja Jan Saijetsin esityksestä edellyttää tehtäväksi muutoksia esitysluonnokseen tuloksin 11 – 8 (yksi tyhjä ääni).</seg>
      </tuv>
      <tuv xml:lang="sms">
        <seg>Mââimõsân jiõnsteš halltõõzz eʹtǩǩõõzzâst heelǥeed eʹtǩǩõshämmaz da Jan Saijets eʹtǩǩõõzzâst oudlded tuejjeed muttsid eʹtǩǩõshämmsa jiõni 11-8 (õhtt kuâras jiõnn).</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjälain haasteet sekä muutostarpeet ovat monilta osin olleet tiedossa jopa lain säätämisestä saakka.</seg>
      </tuv>
      <tuv xml:lang="sms">
        <seg>Sääʹmteʹǧǧlääʹjj vaʹǯǯtõõzz di muuttâstaarb lie määŋg beäʹlnn leämmaž teâđast juʹn-ba lääʹjj šiõtteem rääʹjest.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien prioriteettina on ollut jo useamman vaalikauden ajan uudistaa lakia Saamelaiskäräjistä.</seg>
      </tuv>
      <tuv xml:lang="sms">
        <seg>Sääʹmteeʹǧǧ prioriteeʹtten lij leämmaž juʹn määŋg vaalpââʹj ääiʹj oođeed lääʹjj Sääʹmteeʹǧǧest.</seg>
      </tuv>
    </tu>
    <tu>
      <tuv xml:lang="fin">
        <seg>– Kiitämme saamelaiskäräjälain muutosta valmistellutta toimikuntaa työstään sekä kaikki tahoja, jotka ovat osallistuneet lain uudistamiseen, aloittaa puheenjohtaja Tiina Sanila-Aikio perusteluissaan esitysluonnoksen hylkäämisen osalta.</seg>
      </tuv>
      <tuv xml:lang="sms">
        <seg>– Späʹssbõõššâd sääʹmteʹǧǧlääʹjj muttâz valmštõõllâm tuåimmkååʹdd tuâjstes di pukid, kook lie vuässõõttâm lääʹjj oođummša, alttad saaǥǥjååʹđteei Sanila-Aikio vuâđđõõttmõõžžâs eʹtǩǩõshämmaz heelǥummšest.</seg>
      </tuv>
    </tu>
    <tu>
      <tuv xml:lang="fin">
        <seg>– Saamelaiskäräjälakia voidaan pitää saamelaisten perustuslakina.</seg>
      </tuv>
      <tuv xml:lang="sms">
        <seg>– Sääʹmteʹǧǧlääʹjj vueiʹtet ââʹnned säʹmmlai vuâđđlääʹǩǩen.</seg>
      </tuv>
    </tu>
    <tu>
      <tuv xml:lang="fin">
        <seg>Se on saamelaisten suvereniteetin symboli sekä omaa kieltämme ja kulttuuriamme koskevan itsehallintomme kulmakivi.</seg>
      </tuv>
      <tuv xml:lang="sms">
        <seg>Tõt lij säʹmmlai suvereniteeʹtt symbool di jiiʹjjen ǩiõl da kulttuur kuõskki jiõččvaaldâšm kuʹlmmǩeäʹdǧǧ.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaisyhteisö ja Saamelaiskäräjien lautakunnat ovat lakiluonnoksen nähtyään antaneet vahvan näkemyksen lain sisällön merkittävimmistä puutteista niin valtiolle kuin Saamelaiskäräjien hallitukselle, jatkaa Sanila-Aikio.</seg>
      </tuv>
      <tuv xml:lang="sms">
        <seg>Sääʹm da Sääʹmteeʹǧǧ luʹvddkååʹdd lie mâŋŋa lääʹǩǩhämmaz vueiʹnnmest ouddam raavâs vuäinnmõõžž lääʹjj jeänmõsân miârkteei vääʹnnvuõđin nuʹtt riiʹǩǩe ko Sääʹmteeʹǧǧ halltõʹsse, juätkk Sanila-Aikio.</seg>
      </tuv>
    </tu>
    <tu>
      <tuv xml:lang="fin">
        <seg>Lakiesityksen merkittävimmät haasteet olivat 3 §:n voimaantulon siirtäminen, 26 §:n oikaisulautakunnan kokoonpano ja nimitystapa, 9 §:n sanamuoto sekä 10 §:n kokoonpano.</seg>
      </tuv>
      <tuv xml:lang="sms">
        <seg>Lääʹǩǩeʹtǩǩõõzz jeänmõsân miârkteei vaʹǯǯtõõzz leʹjje 3 § viõʹǩǩepueʹttem serddmõš, 26 § vuõiǥeemluʹvddkååʹdd norrõs da nõõmtemnääʹll, 9 § sääʹnnhäämm di 10 § norrõs.</seg>
      </tuv>
    </tu>
    <tu>
      <tuv xml:lang="fin">
        <seg>Lue perustelut kokonaisuudessaan täältä.</seg>
      </tuv>
      <tuv xml:lang="sms">
        <seg>Looǥǥ puk vuâđđõõttmõõžžid tääiʹben .</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien kokous neuvotteli pitkään ennen päätöksentekoa</seg>
      </tuv>
      <tuv xml:lang="sms">
        <seg>Sääʹmteeʹǧǧ sååbbar saǥstõõli kuuʹǩǩ ouʹddel tuʹmmstõktuâj</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien hallitus esitti kokoukselle lakiluonnoksen hylkäämistä , sillä se katsoi, että saamelaiskäräjälain 9 §:n mukainen neuvotteluvelvoite ei täyttynyt asianmukaisesti.</seg>
      </tuv>
      <tuv xml:lang="sms">
        <seg>Sääʹmteeʹǧǧ halltõs eʹtǩǩii såbbra lääʹǩǩhämmaz heelǥummuž, ko tõt ǩiõčči, što Sääʹmteʹǧǧlääʹjj 9 § meâldlaž saǥstõõllâmõõlǥtõs ij teâuddjam vueʹǩǩšânji.</seg>
      </tuv>
    </tu>
    <tu>
      <tuv xml:lang="fin">
        <seg>Esitys sai pitkien neuvotteluiden jälkeen kokouksessa kolme vastaesitystä: 1) Anu Avaskarin esitys hyväksyä saamelaiskäräjälaki muutoksin , 2) Pentti Pieskin esitys hyväksyä lakiesitys ja 3) Jan Saijetsin esitys edellyttää tehtäväksi muutoksia esitysluonnokseen .</seg>
      </tuv>
      <tuv xml:lang="sms">
        <seg>Eʹtǩǩõs vuäǯǯai såbbrest mâŋŋa kuʹǩes saǥstõõllmõõžži kolmm vueʹstteʹtǩǩõõzz: 1) Anu Avaskari eʹtǩǩõs priimmâd sääʹmteʹǧǧlääʹjj muttsivuiʹm , 2) Pentti Pieski eʹtǩǩõs priimmâd lääʹǩǩeʹtǩǩõõzz da 3) Jan Saijets eʹtǩǩõs oudlded tuejjeed muttsid eʹtǩǩõshämmsa .</seg>
      </tuv>
    </tu>
    <tu>
      <tuv xml:lang="fin">
        <seg>Kokous päätti äänestää esitysten järjestyksen mukaisesti, Saamelaiskäräjien hallituksen esitys hylätä lakiluonnos oli pohjaesityksenä.</seg>
      </tuv>
      <tuv xml:lang="sms">
        <seg>Sååbbar tuʹmmii jiõnsted eʹtǩǩõõzzi jäʹrjstõõzz mieʹldd, Sääʹmteeʹǧǧ halltõõzz eʹtǩǩõs heelǥeed lääʹǩǩhämmaz leäi vuâđđeʹtǩǩõssân.</seg>
      </tuv>
    </tu>
    <tu>
      <tuv xml:lang="fin">
        <seg>Ensimmäisen äänestyksen voitti Pentti Pieskin esitys hyväksyä lakiesitys äänin 3 – 5 (tyhjää 12).</seg>
      </tuv>
      <tuv xml:lang="sms">
        <seg>Vuõssmõs jiõnstõõzz vuõiʹti Pentti Pieski eʹtǩǩõs priimmâd lääʹǩǩeʹtǩǩõõzz jiõni 3 – 5 (kuâras 12).</seg>
      </tuv>
    </tu>
    <tu>
      <tuv xml:lang="fin">
        <seg>Toisen äänestyksen voitti Jan Saijetsin esitys edellyttää tehtäväksi muutoksia esitysluonnokseen äänin 3 – 7 (tyhjää 10).</seg>
      </tuv>
      <tuv xml:lang="sms">
        <seg>Nuuʹbb jiõnstõõzz vuõiʹti Jan Saijets eʹtǩǩõs oudlded tuejjeed muttsid eʹtǩǩõshämmsa jiõni 3 – 7 (kuâras 10).</seg>
      </tuv>
    </tu>
    <tu>
      <tuv xml:lang="fin">
        <seg>Kolmannen ja viimeisen äänestyksen voitti hallituksen esitys hylätä lakiluonnos äänin 11 – 8 (tyhjää 1).</seg>
      </tuv>
      <tuv xml:lang="sms">
        <seg>Kuälmad da mââimõs jiõnstõõzz vuõiʹti eʹtǩǩõs heelǥeed lääʹǩǩhämmaz jiõni 11 – 8 (kuâras 1).</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien kokous päätti äänestyksen jälkeen hylätä saamelaiskäräjälakiesityksen.</seg>
      </tuv>
      <tuv xml:lang="sms">
        <seg>Sääʹmteeʹǧǧ sååbbar tuʹmmii jiõnstõõzz mâŋŋa heelǥeed sääʹmteʹǧǧlääʹǩǩeʹtǩǩõõzz.</seg>
      </tuv>
    </tu>
    <tu>
      <tuv xml:lang="fin">
        <seg>Päätöksestä eriävän mielipiteen jättivät Kari Kyrö, Anu Avaskari, Pigga Keskitalo ja Pentti Pieski.</seg>
      </tuv>
      <tuv xml:lang="sms">
        <seg>Tuʹmmstõõǥǥâst jeeʹres miõl leʹjje Kari Kyrö, Anu Avaskari, Pigga Keskitalo da Pentti Pieski.</seg>
      </tuv>
    </tu>
    <tu>
      <tuv xml:lang="fin">
        <seg>Lisäksi Tiina Sanila-Aikio pyysi liittämään pöytäkirjaan perustelut esitysluonnoksen hylkäämisen osalta.</seg>
      </tuv>
      <tuv xml:lang="sms">
        <seg>Lââʹssen Tiina Sanila-Aikio raauki õhtteed påʹrddǩerjja vuâđđõõttmõõžž eʹtǩǩõshämmaz heelǥeem diõtt.</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja: Saamelaiskäräjien puheenjohtaja Tiina Sanila-Aikio puh. 050 300 1780, tiina.sanila-aikio(at)samediggi.fi</seg>
      </tuv>
      <tuv xml:lang="sms">
        <seg>Lââʹssteâđ:</seg>
      </tuv>
    </tu>
  </body>
</tmx>
