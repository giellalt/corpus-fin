<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Esitetty kaivosmineraalivero on liian matalalla tasolla</td>
        <td>Eʹtǩǩuum kuåivâsmineraalpiiđ lij čuuʹt vueʹllǥaž tääʹzzest</td>
      </tr>
      <tr>
        <td>Saamelaiskäräjät on lausunut luonnoksesta hallituksen esitykseksi kaivosmineraaliveroa koskevasta lainsäädännöstä.</td>
        <td>Sääʹmteʹǧǧ lij ceälkkam hämmsest halltõõzz eʹtǩǩõssân kuåivâsmineraalpiiđ kuõskki lääʹjjšiõttummšest.</td>
      </tr>
      <tr>
        <td>Suomeen ehdotetaan uutta kaivosmineraaliveroa, jota tulisi maksaa Suomessa louhituista kaivosmineraaleista.</td>
        <td>Lääʹddjânnma eʹtǩǩeet ođđ kuåivâsmineraalpiiđ, koon õõlǥči mäʹhssed Lääʹddjânnmest roggum kuåivâsmineraalin.</td>
      </tr>
      <tr>
        <td>Veron soveltamisalaan kuuluisivat kaivoslaissa tarkoitetut kaivosmineraalit, mutta soveltamisalan ulkopuolelle rajattaisiin kullanhuuhdonnassa löydetyt kaivosmineraalit.</td>
        <td>Piiđ suåvtemvõudda kuullče kuåivâslääʹjjest miârktum kuåivâsmineraal, leša suåvtemvuuʹd ååuǥbeälla rääʹjteʹčeš kåʹllskuʹlljummšest kaunnum kuåivâsmineraal.</td>
      </tr>
      <tr>
        <td>Ehdotuksen mukaan kaikkien metallimalmien verotaso olisi kiinteä 0,6 prosentin osuus metallimalmin sisältämän metallin verotusarvosta.</td>
        <td>Eʹtǩǩõõzz mieʹldd puki metallmaalmi piiđtääʹss leʹčči ǩiiddâs 0,6 proseeʹnt vuässõs metallmaalm seʹst õõʹni metaal piiđäärvast.</td>
      </tr>
      <tr>
        <td>Muille kaivosmineraaleille verotaso olisi kiinteä 0,20 euroa malmitonnilta.</td>
        <td>Jeeʹres kuåivâsmineraalid piiđtääʹss leʹčči ǩiiddâs 0,20 euʹrred malmmtoonnâst.</td>
      </tr>
      <tr>
        <td>– Esitetty kaivosmineraalivero on liian matalalla tasolla.</td>
        <td>– Eʹtǩǩuum kuåivâsmineraalpiiđ lij čuuʹt vueʹllǥaž tääʹzzest.</td>
      </tr>
      <tr>
        <td>Maailmalla metallimalmien arvorojaltit ovat moninkertaiset verrattuna Suomeen esitettyyn verotasoon.</td>
        <td>Maaiʹlmest metallmaalmi ärvvrojaalt liâ määŋgǩerddsa veʹrddeeʹl Lääʹddjânnma eʹtǩǩuum piiđtässa.</td>
      </tr>
      <tr>
        <td>Verotuotolla ei pystytä luomaan puskuria mahdollisten vahinkojen varalle, eikä kattamaan infrastruktuurikuluja, sanoo Saamelaiskäräjien puheenjohtaja Tuomas Aslak Juuso.</td>
        <td>Piiđpuåttjin jeät pââʹst raajjâd puskuur vueiʹtlvaž skääđai vääras, ij-ǥa käʹtted infrastruktuurikuulid, särnn Sääʹmteeʹǧǧ saaǥǥjååʹđteei Tuomas Aslak Juuso.</td>
      </tr>
      <tr>
        <td>Saamelaiskäräjät tuo esille lausunnossaan, että kaivostoiminta saamelaisten kotiseutualueella ei ole saamelaisten näkökulmasta hyväksyttävää, eikä kaivosmineraalivero tule lisäämään toiminnan hyväksyttävyyttä.</td>
        <td>Sääʹmteʹǧǧ pohtt õuʹdde ciâlklmest, što kuåivâstoiʹmmjummuš saaʹmi dommvuuʹdest ij leäkku saaʹmi ǩiõččâmvueʹjjest priimmâmnallšem, di ij-ni kuåivâsmineraalpiiđ lââʹzzet toiʹmmjummuž priimmâmnallšemvuõđ.</td>
      </tr>
      <tr>
        <td>Kaivostoiminta ei sovi saamelaisten kotiseutualueen arktiseen ja hitaasti uusitutuvaan luontoon.</td>
        <td>Kuåivâstoiʹmmjummuš ij suåv saaʹmi dommvuuʹd aarktliʹžže da meälǥžet ođđsmõõvvi luõttu.</td>
      </tr>
      <tr>
        <td>– Saamelaiskäräjät ei näe perusteita sille, miksi kullankaivun yhteydessä löydetyt kaivosmineraalit tulisi rajata kaivosmineraaliveron ulkopuolelle.</td>
        <td>– Sääʹmteʹǧǧ ij vueiʹn vuâđaid tõõzz, mõõn diõtt kåʹllkuäivvmõõžž õhttvuõđâst kaunnum kuåivâsmineraal õõlǥči rääʹjted kuåivâsmineraalpiiđ ååuǥbeälla.</td>
      </tr>
      <tr>
        <td>Kullankaivussa löydetyt mineraalit ovat yhtä lailla kerran hyödynnettävissä olevia luonnonvaroja, kuten muutkin mineraalit, jatkaa Juuso.</td>
        <td>Kåʹllkuäivvmõõžžâst kaunnum mineraal liâ seämmanalla õõutvuâra äuʹǩǩeemnalla åårrai luâttreeʹǧǧesvuõđ, mâta še jeeʹres mineraal, juätkk Juuso.</td>
      </tr>
      <tr>
        <td>Suomessa koneellista kullankaivua harjoitetaan etupäässä saamelaisten kotiseutualueella, jossa luonto on herkkää ja hitaasti uusiutuvaa.</td>
        <td>Lääʹddjânnmest mašinain kåʹllkuäivvmõõžž vueʹǩǩââʹttet vuõss-sââʹjest saaʹmi dommvuuʹdest, koʹst luâtt lij äʹrǧǧ da meälǥžet ođđsmõõvvi.</td>
      </tr>
      <tr>
        <td>Kullankaivusta aiheutuu negatiivisia vaikutuksia luonnolle, vesistölle sekä saamelaisten edellytyksille harjoittaa alueella perinteisiä elinkeinojaan.</td>
        <td>Kåʹllkuäivvmõõžžâst šâʹdde negatiivlaž vaaiktõõzz luõttu, čäccõʹsse di saaʹmi õõudldõõzzid vueʹǩǩâʹtted vuuʹdest äʹrbbvuõđlaž jieʹllemvueʹjjeez.</td>
      </tr>
      <tr>
        <td>Saamelaiskäräjät pitää kohtuullisena sitä, että niin kutsutulla valtion maalla kultaa kaivavat osallistuvat veronmaksuun ja kantavat osaltaan vastuuta uusiutumattomien luonnonvarojen maasta poistamisesta.</td>
        <td>Sääʹmteʹǧǧ âânn mååžnjânji tõn, što nuʹt koččum riikk määddast kååʹll kuäivvai vuässâʹtte piiđmahssu da kueʹdde vuässas vasttõõzz ij ođđsmõõvvi luâttreeʹǧǧesvuõđi jaukkummšest määddast.</td>
      </tr>
      <tr>
        <td>Saamelaiskäräjien lausunto luonnoksesta hallituksen esitykseksi kaivosmineraaliveroa koskevasta lainsäädännöstä .</td>
        <td>Sääʹmteeʹǧǧ ciâlkâlm hämmsest halltõõzz eʹtǩǩõssân kuåivâsmineraalpiiđ kuõskki lääʹjjšiõttummšest .</td>
      </tr>
      <tr>
        <td>Valtiovarainministeriön tiedote 27.9.2022 https://valtioneuvosto.fi/-//10623/suomesta-louhituille-kaivosmineraaleille-uusi-vero</td>
        <td>Riikkvääraiministeria teâđtõs 27.9.2022 https://valtioneuvosto.fi/-//10623/lääʹddjânnmest-roggum-kuåivâsmineraalid-ođđ-piiđ</td>
      </tr>
      <tr>
        <td>Lisätietoja:</td>
        <td>Lââʹssteâđaid:</td>
      </tr>
      <tr>
        <td>Tuomas Aslak Juuso Puheenjohtaja 040 687 3394 tuomas.juuso@samediggi.fi</td>
        <td>Tuomas Aslak Juuso Saaǥǥjååʹđteei 040 687 3394 tuomas.juuso@samediggi.fi</td>
      </tr>
      <tr>
        <td>Sarita Kämäräinen elinkeino- ja ympäristölakimiessihteeri 040 415 5969 sarita.kamarainen@samediggi.fi</td>
        <td>Sarita Kämäräinen jieʹllemvueʹǩǩ- da pirrõslääʹǩǩpiisar 040 415 5969 sarita.kamarainen@samediggi.fi</td>
      </tr>
    </table>
  </body>
</html>
