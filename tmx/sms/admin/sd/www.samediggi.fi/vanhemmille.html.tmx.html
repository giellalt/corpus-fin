<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Vanhemmille</td>
        <td>Puärrsid</td>
      </tr>
      <tr>
        <td>Kenelle kielipesä on tarkoitettu?</td>
        <td>Ǩeäzz ǩiõllpieʹss lij jurddum?</td>
      </tr>
      <tr>
        <td>Mitä kielipesä edellyttää perheeltä?</td>
        <td>Mâiʹd ǩiõllpieʹss ooudald piârrjest?</td>
      </tr>
      <tr>
        <td>Miten kielipesä toimii?</td>
        <td>Mäʹhtt ǩiõllpieʹss tuåimmai?</td>
      </tr>
      <tr>
        <td>Miten lasten saamen kieli kehittyy?</td>
        <td>Mäʹhtt pääarnai sääʹmǩiõll ouddan?</td>
      </tr>
      <tr>
        <td>Miksi kielipesä?</td>
        <td>Mõõn diõtt ǩiõllpieʹss?</td>
      </tr>
      <tr>
        <td>Oletko kiinnostunut kielipesästä oman lapsesi mahdollisena varhaiskasvatusmuotona?</td>
        <td>Ǩeäss-a ǩiõllpieʹss tuu miõl vueiʹtlvaž ouddpeâmmnääʹllen päärnžad?</td>
      </tr>
      <tr>
        <td>Onko lapsesi kielipesässä ja etsit lisätietoa aiheesta?</td>
        <td>Lij-a päärnžad juʹn ǩiõllpieʹzzest da ooʒʒak lââʹssteâđ ääʹšš pirr?</td>
      </tr>
      <tr>
        <td>Tälle sivulle on koottu kielipesälasten vanhempia koskevia kysymyksiä.</td>
        <td>Tän sijddu lie norrum ǩiõllpieʹsspäärnai puärrsid kuõskki kõõččmõõžž.</td>
      </tr>
      <tr>
        <td>Kenelle kielipesä on tarkoitettu?</td>
        <td>Ǩeäzz ǩiõllpieʹss lij jurddum?</td>
      </tr>
      <tr>
        <td>Suomessa saamelaisten kulttuuri- ja kielipesätoiminta on tarkoitettu saamelaisperheiden alle kouluikäisille lapsille, jotka eivät pääse omaksumaan saamen kieltä kotonaan lainkaan tai riittävästi.</td>
        <td>Lääʹddjânnmest säʹmmlai kulttuur- da ǩiõllpieʹsstuåimm lij jurddum sääʹmpiârrji vuâlla škooulâkksaž päärnaid, kook jie piâzz nokk leʹbe ni vooʹps mättjed sääʹmǩiõl paaiʹǩineez.</td>
      </tr>
      <tr>
        <td>Jos kielipesäryhmässä on tilaa, sinne voidaan joissakin tapauksissa ottaa myös muita kuin saamelaislapsia.</td>
        <td>Jõs ǩiõllpieʹssjooukâst lie pääiʹǩ, tok vueiʹtet måtmešt väʹldded sääʹmpäärnai lââʹssen jeeʹres päärnaid še.</td>
      </tr>
      <tr>
        <td>Kielipesäryhmillä voi olla omia käytäntöjään sen suhteen, minkä ikäisiä lapsia ryhmään pääsee.</td>
        <td>Ǩiõllpieʹssjooukin vuäiʹtte leeʹd jiiʹjjez vueʹjj tõn pirr, mõõn âkksa päärna peäʹsse jouʹǩǩe.</td>
      </tr>
      <tr>
        <td>Jos ryhmä on avoin kaikenikäisille, suositeltavaa on, että lapsi aloittaa kielipesän mahdollisimman varhain – heti, kun perhe tarvitsee lapselle varhaiskasvatuspaikkaa.</td>
        <td>Jõs joukk lij äävai mõõn âkksaid täättas, siâzztõõlât što päärnaž alttad ǩiõllpieʹzz nuʹtt ääiʹjeld ko pâstt – tâʹlles ko piâr taarbaš ouddpeâmmpääiʹǩ päärnže.</td>
      </tr>
      <tr>
        <td>Tällöin lapsi kasvaa alusta saakka kaksikieliseksi.</td>
        <td>Teʹl päärnaž šâdd aalǥâst ääʹljeeʹl kueiʹtǩiõllsiʹžžen.</td>
      </tr>
      <tr>
        <td>Mitä kielipesä edellyttää perheeltä?</td>
        <td>Mâiʹd ǩiõllpieʹss ooudald piârrjest?</td>
      </tr>
      <tr>
        <td>Erityisiä pääsyvaatimuksia kielipesään ei ole, eikä se edellytä lapselta tai perheeltä esimerkiksi kielellistä lahjakkuutta.</td>
        <td>Ǩiõllpeässa jie leäkku jeeʹrab sizzpiâssâmõõlǥtõõzz, ij-ǥa tõt kaiʹbbe päärnast leʹbe piârrjest ouddmiârkkân ǩiõlʼlaž čieʹppesvuõđ.</td>
      </tr>
      <tr>
        <td>Muutamia selkeitä suosituksia perheille kuitenkin on:</td>
        <td>Måtam čiõlgg siâzztõõzz piârrjid kuuitâǥ lie:</td>
      </tr>
      <tr>
        <td>Perheen tulee sitoutua kielipesätoimintaan pitkällä tähtäimellä.</td>
        <td>Piâr âlgg čõnnõõttâd ǩiõllpieʹsstueiʹmme kuʹǩesäiggsânji.</td>
      </tr>
      <tr>
        <td>Kielipesä ei voi olla lyhytaikainen kokeilu tai väliaikaisratkaisu, vaan se tulee nähdä osana jatkumoa, jonka kautta lapselle pyritään luomaan koko elämänmittainen kieli- ja kulttuuriympäristö.</td>
        <td>Ǩiõllpieʹss ij vueiʹt leeʹd vuäʹniǩäiggsaž ǩiõččlõddmõš leʹbe kõskkpoddsaž čåuddmõš, peʹce tõn âlgg vueiʹnned vueʹssen juätkkjeei tuåimmjummšest, koon pääiʹǩ päärnže põõrǥât raajjâd jieʹllem kookka ǩiõll- da kulttuurpirrõõzz.</td>
      </tr>
      <tr>
        <td>Vanhempien on ymmärrettävä kielipesätoiminnan tavoitteet ja periaatteet ja kunnioitettava niitä.</td>
        <td>Puärraz âʹlǧǧe fiʹttjed ǩiõllpieʹsstuåim täävtõõzzid da vuâđđjurddjid di ciʹsttjed tõid.</td>
      </tr>
      <tr>
        <td>Perheen osallistuminen yhteiseen toimintaan on tärkeää.</td>
        <td>Piârri vuässõõttmõš õhttsaž tuåimmjummša lij vääžnai.</td>
      </tr>
      <tr>
        <td>Jos mahdollista, lapsen tulisi päästä kielipesästä saamenkieliseen tai osittain saamenkieliseen kouluopetukseen.</td>
        <td>Päärnaž õõlǥči piâssâd ǩiõllpieʹzzest sääʹmǩiõllsaž leʹbe vueʹzzi sääʹmǩiõllsaž škooulmättʼtõʹsse, jõs tõt lij vueiʹtlvaž.</td>
      </tr>
      <tr>
        <td>Lapselle tulee pyrkiä tarjoamaan mahdollisimman paljon tukea saamen kielen käyttöön kielipesän ulkopuolella.</td>
        <td>Päärnže âlgg põrggâd taʹrjjeed jäänmõõzz mieʹldd tuärj sääʹmǩiõl ââʹnnma ǩiõllpieʹzz åålǥbeäʹlnn.</td>
      </tr>
      <tr>
        <td>Jos joku huoltajista osaa saamea, olisi hyvä ruveta puhumaan sitä lapselle.</td>
        <td>Jõs ǩii-ne huõlteeʹjin silttad säämas, leʹčči šiõǥǥ mainsteškueʹtted tõn päärnže.</td>
      </tr>
      <tr>
        <td>Lapselle voi hakea kielipesäpaikkaa, vaikkei kukaan kotona osaisi saamea.</td>
        <td>Päärnže vuäitt ooccâd ǩiõllpieʹsspääiʹǩ, håʹt ij ni ǩii dååma siltteʹče säämas.</td>
      </tr>
      <tr>
        <td>On kuitenkin tavallista ja myös toivottavaa, että tällöin vanhemmat pyrkivät ainakin jossain määrin opettelemaan kieltä.</td>
        <td>Takainalla da tuäiv mieʹldd puärraz pâʹrǧǧe mättʼtõõttâd sääʹmǩiõl kuuitâǥ koon-ne nalla tõn poodd.</td>
      </tr>
      <tr>
        <td>Tähän on nykyään yhä paremmat mahdollisuudet, kun saamen kielten aikuisopetusta on tarjolla niin luokkahuone- kuin virtuaaliopetuksena, ja materiaaleja itseopiskeluunkin löytyy.</td>
        <td>Tääzz lie ânnʼjõžääiʹj õinn pueʹrab vuäittmõõžž, ko sääʹmǩiõli mättʼtõs rääʹvesoummid lij taʹrjjeemnalla nuʹtt klass- ko virtuaalmättʼtõssân, da materiaal jiõččmättʼtõõttma käunnʼje še.</td>
      </tr>
      <tr>
        <td>Lapselle voi etsiä saamenkielisiä kontakteja, ja kotona voi hyödyntää saamenkielistä mediaa ja kulttuuritarjontaa.</td>
        <td>Päärnže vuäitt ooccâd sääʹmǩiõllsaž kontaaktid, da dååma vuäitt ââʹnned äuʹǩǩen sääʹmǩiõllsaž media da kulttuurtaʹrjjummuž.</td>
      </tr>
      <tr>
        <td>Saamenkielisiä sukulaisia ja tuttavia kannattaa rohkaista puhumaan saamea lapsen kanssa.</td>
        <td>Sääʹmǩiõllsaž ruåđid da toobdâs oummuid kannat smeʹllkâʹtted mainsted sääʹmǩiõl päärnain.</td>
      </tr>
      <tr>
        <td>Myös lähipiirin positiivinen ja rohkaiseva asenne edistää lapsen kielenkehitystä!</td>
        <td>Õõldâsoummui positiivlaž da smeʹllkõʹtti šiõttlõõvvmõš oouʹdee še päärna ǩiõllouddnummuž!</td>
      </tr>
      <tr>
        <td>Lapsen tulee osallistua kielipesämuotoiseen varhaiskasvatukseen säännöllisesti ja riittävästi.</td>
        <td>Päärnaž âlgg vuässõõttâd ǩiõllpieʹssnallšem ouddpiõmmu meäʹrmeâldlânji da nokk jiânnai.</td>
      </tr>
      <tr>
        <td>Satunnainen varhaiskasvatuspaikan tarve sopii huonosti yhteen kielipesän periaatteiden ja tavoitteiden kanssa.</td>
        <td>Ouddpeâmmpääiʹǩ tarbb tuuʹl tääʹl suäpp hueʹneld õʹhtte ǩiõllpieʹzz vuâđđjurddjivuiʹm da täävtõõzzivuiʹm.</td>
      </tr>
      <tr>
        <td>Tällöin lapsen kielenkehitys ei käynnisty toivotulla tavalla, ja hänellä voi myös olla sopeutumisvaikeuksia ryhmään.</td>
        <td>Täʹl päärna ǩiõllouddnummuš ij jottu tuåivvum nalla, da suʹst vuäiʹtte leeʹd vaiggâdvuõđ šiõttlõõvvâd jouʹǩǩe še.</td>
      </tr>
      <tr>
        <td>Koko kielipesäryhmän toiminta kärsii siitä, jos osa lapsista on paikalla vain harvoin eikä omaksu saamea samassa määrin muiden kanssa.</td>
        <td>Obb ǩiõllpieʹssjoouk tuåimmjummuš muõkkšââvv, jõs vueʹss päärnain lie pääiʹǩ âʹlnn pâi hääʹrveld jie-ǥa mattu sääʹmǩiõl seämma jiânnai ko jeärraz.</td>
      </tr>
      <tr>
        <td>Minimituntimäärä, joka saamenkielisessä kielipesässä tulisi viikossa viettää, on 25 h/vk.</td>
        <td>Uuʹccmõs čiâssmieʹrr, koon sääʹmǩiõllsaž ǩiõllpieʹzzest õõlǥči leeʹd neäʹttlest, lij 25 čiâssâd.</td>
      </tr>
      <tr>
        <td>Miten kielipesä toimii?</td>
        <td>Mäʹhtt ǩiõllpieʹss tuåimmai?</td>
      </tr>
      <tr>
        <td>Kielipesän toimintaperiaate on tiivistettynä se, että lapsille puhutaan aina yksinomaan saamen kieltä.</td>
        <td>Ǩiõllpieʹzz tuåimmjemvuâđđjuurd lij vuäʹnkânji tõt, što päärnaid pâi mainstet tåʹlǩ sääʹmǩiõl.</td>
      </tr>
      <tr>
        <td>Henkilöstö ei käytä heidän kanssaan suomea missään tilanteessa.</td>
        <td>Tuâjjlažkåʹdd ij ââʹn lääʹddǩiõl sijvuiʹm ni vooʹps.</td>
      </tr>
      <tr>
        <td>Ainoa poikkeus tästä voi olla tilanne, jossa lapsen terveys tai turvallisuus on uhattuna.</td>
        <td>Čoʹrstõkkân täʹst vuäitt leeʹd vueʹǩǩ, koʹst päärna tiõrvâsvuõtt leʹbe staanvuõtt lij vaar vueʹlnn.</td>
      </tr>
      <tr>
        <td>Työntekijät puhuvat saamea myös keskenään, samoin kielipesäyhteyksissä kaikille muille aikuisille, jotka ymmärtävät saamea.</td>
        <td>Tuâjjla mainste sääʹmǩiõl še kõskkneez, seämmanalla ko ǩiõllpieʹssõhttvuõđin pukid jeeʹres rääʹvesoummid, kook fiʹttje sääʹmǩiõl.</td>
      </tr>
      <tr>
        <td>Vanhempien tai esimerkiksi vieraiden kanssa puhutaan luonnollisesti suomea, jos he eivät osaa saamea.</td>
        <td>Puärrsivuiʹm leʹbe ouddmiârkkân kuõʹssivuiʹm mainstet teâđast lääʹddǩiõl, jõs sij jie silttâd sääʹmǩiõl.</td>
      </tr>
      <tr>
        <td>Lapset saavat puhua sitä kieltä, mitä haluavat.</td>
        <td>Päärna vuäǯǯa mainsted tõn ǩiõl, koon haaʹlee.</td>
      </tr>
      <tr>
        <td>Kun lasten valmiudet saamen kielen tuottamiseen kehittyvät, työntekijät pyrkivät rohkaisemaan ja auttamaan heitä saamen kielen käyttämisessä.</td>
        <td>Ko päärnai vaalmâšvuõđ sääʹmǩiõl mainstummša ouddne, tuâjjla pâʹrǧǧe smeʹllkâʹtted da vieʹǩǩted siʹjjid sääʹmǩiõl ââʹnnmest.</td>
      </tr>
      <tr>
        <td>Erityisissä tilanteissa voidaan myös sopia, että suomea ei saa käyttää lainkaan – tällainen tilanne voi olla vaikkapa kielipesän ruokailu.</td>
        <td>Jeeʹrab vueiʹtet suåppâd še, što lääʹddǩiõl ij vuäǯǯ ââʹnned ni vooʹps – näkam šõddmõššân vuäitt leeʹd ouddmiârkkân ǩiõllpieʹzz poorrâmäiʹǧǧ.</td>
      </tr>
      <tr>
        <td>Näin voidaan kuitenkin toimia vain, jos käytäntö ei aiheuta lapsille ahdistusta.</td>
        <td>Nääiʹt vueiʹtet kuuitâǥ tuåimmad pâi, jõs nääʹll ij tuejjet päärnaid tååʹsǩ.</td>
      </tr>
      <tr>
        <td>Lasten hyvinvointi on kielipesässä, kuten yleensäkin varhaiskasvatuksesa aina ensimmäinen prioriteetti.</td>
        <td>Päärnai pueʹrrvââjjmõš lij ǩiõllpieʹzzest, mâʹte juõʹǩǩsââʹjest ouddpeâmmast pâi vuõssmõs prioriteʹtten.</td>
      </tr>
      <tr>
        <td>Miten lasten saamen kieli kehittyy?</td>
        <td>Mäʹhtt pääarnai sääʹmǩiõll ouddan?</td>
      </tr>
      <tr>
        <td>Lasten passiivinen kielitaito eli kyky ymmärtää kieltä alkaa kehittyä kielipesässä hyvin nopeasti, heti ensihetkistä alkaen.</td>
        <td>Päärnai passiivlaž ǩiõlltäidd, leʹbe oodd fiʹttjed ǩiõl ouddneškuätt ǩiõllpieʹzzest samai jåʹttlânji, tâʹlles vuõsspooddâst ääʹljeeʹl.</td>
      </tr>
      <tr>
        <td>Aikuisen voi olla vaikea ymmärtää tätä prosessia, sillä lapsen kielellinen kapasiteetti ja joustavuus on aivan eri tasolla kuin meillä.</td>
        <td>Rääʹvesoummust vuäitt leeʹd vaiggâd fiʹttjed tän proseeʹss tõn diõtt, ko päärna ǩiõlʼlaž kapasiteʹtt da soojjlõõvvmõš lie samai jeeʹres tääʹzzest ko meeʹst.</td>
      </tr>
      <tr>
        <td>Kielipesässä kieli yhdistyy jatkuvasti konkreettisiin asioihin ja toimintaan, mikä tekee oppimisesta paljon tehokkaampaa kuin esimerkiksi sanojen ja kieliopin opettelu luokkahuoneessa paikallaan istuen.</td>
        <td>Ǩiõllpieʹzzest ǩiõll õhttan čõõđ ääiʹj konkreettlaž aaʹššid da tuåimmjummša, kååʹtt tuejjad mättjummšest jiânnai viõkkšab ko ouddmiârkkân saaʹni da ǩiõllmäätt mättʼtõõllmõš klasslõõnjâst iišteeʹl.</td>
      </tr>
      <tr>
        <td>Kun lapsi kuulee saamenkielistä puhetta itselleen kiinnostavien leikkien, esineiden ja ihmisten yhteydessä, hän alkaa omaksua tätä sanastoa nopeasti.</td>
        <td>Ko päärnaž kooll sääʹmǩiõllsaž mainstummuž jiõccses miõllǩieʹssi siõri, neävvai da oummui õhttvuõđâst, son älgg mättjed tän sannõõzz jåʹttlânji.</td>
      </tr>
      <tr>
        <td>Työntekijät käyttävät puheen tukena paljon ei-sanallisia elementtejä: eleitä, ilmeitä, kehonkieltä, äänenpainoja ja kuvia.</td>
        <td>Tuâjjla âʹnne mainstem tuärjjan jiânnai sääʹnteʹmes elemeeʹntid: likkmõõžžid, ǩiʹcstõõǥǥid, vaard ǩiõl, jiõnnsuõmid da kaartid.</td>
      </tr>
      <tr>
        <td>Kun lapsi kuulee ensimmäistä kertaa saameksi kehotuksen tulla pesemään käsiä, hän ei ymmärrä sanoja sinänsä.</td>
        <td>Ko päärnaž kooll vuõss vuâra sääʹmǩiõʹlle auʹǯǯjummuž pueʹtted põõssâd ǩiõđid, son ij fiʹtte saaʹnid.</td>
      </tr>
      <tr>
        <td>Sen sijaan hän näkee, miten työntekijä näin sanoessaan katsoo häntä ja hieroo käsiään yhteen käsienpesua elehtien.</td>
        <td>Tõn sâjja son vuäinn, ko tuâjjlaž nääiʹt säärneeʹl ǩeäčč suu da ruʹvvai ǩiõđid õʹhtte mâʹte ǩiõđid põõzzeen.</td>
      </tr>
      <tr>
        <td>Samoin hän näkee, miten toiset lapset, jotka jo tietävät, mistä on kyse, lähtevät kohti käsienpesupaikkaa.</td>
        <td>Seämmanalla son vuäinn, mäʹhtt päärna, kook juʹn teäʹtte mâid tõt miârkkšââvv, vueʹlǧǧe ǩiõđipõõssâmpääiʹǩ årra.</td>
      </tr>
      <tr>
        <td>Jos viesti ei vielä mene perille, työntekijä tulee lapsen luo, ottaa häntä kädestä kiinni ja vie käsienpesulle, samalla sanoittaen tilannetta: “no niin, katsohan, täällä pestään kädet, sinähän osaat jo varmasti pestä itse kätesi” �� tämä tietenkin saameksi.</td>
        <td>Jõs päärnaž ij võl fiʹtte saaǥǥ, tuâjjlaž puätt suu luzz, väldd ǩiõđâst ǩidd da veekk põõssâd ǩiõđid, säärneeʹl seämma ääiʹj “na nuʹtt, ǩiõčč mâka, tääiʹben põõssâp ǩiõđid, ton tâma silttääk juʹn põõssâd ǩiõđääd” – tät teâđast sääʹmǩiõʹlle.</td>
      </tr>
      <tr>
        <td>Todennäköisesti seuraavalla kerralla lapsi jo tunnistaa käsienpesukehotuksessa jotakin tuttua, ja pian se on hänelle aivan selvä juttu.</td>
        <td>Vuâstai pueʹtti vuâra päärnaž juʹn vuâmmaš auʹǯǯjummšest ǩiõđid põõssâd mõõn-ne toobdâs, da sõrgg tõt lij suʹnne juʹn jijstes čiõlgg äʹšš.</td>
      </tr>
      <tr>
        <td>Tähän tapaan ymmärtäminen kehittyy kaikissa kielipesän päivittäisissä tilanteissa.</td>
        <td>Tän nalla fiʹttjummuš ouddan juõʹǩǩsâjja ǩiõllpieʹzz juõʹǩǩpeivvsaž jieʹllmest.</td>
      </tr>
      <tr>
        <td>Muutaman kuukauden sisällä säännöllisessä kokopäivähoidossa ollut lapsi ymmärtää jo olennaisen sisällön siitä, mitä työntekijät kielipesässä puhuvat.</td>
        <td>Måtam määnpââʹj seʹst meäʹrmeâldlaž peivvsaž hååidast leämmaž päärnaž fiʹttai juʹn vääžnʼjumus siiskõõzz tõʹst, mâid ǩiõllpieʹzz tuâjjla mainste ǩiõllpieʹzzest.</td>
      </tr>
      <tr>
        <td>Hän ei vielä ymmärrä läheskään jokaista sanaa, vaan nimenomaan kokonaisuuden.</td>
        <td>Son ij võl fiʹtte ni âlddsin juõʹǩǩ sääʹn, peʹce obbvuõđ.</td>
      </tr>
      <tr>
        <td>Kielipesän ulkopuolella ja muiden ihmisten puhumana saamen kielen ymmärtäminen voi olla hänelle aluksi vaikeampaa.</td>
        <td>Ǩiõllpieʹzz åålǥbeäʹlnn da jeeʹres oummui mainsteʹmmen sääʹmǩiõl fiʹttjummuš vuäitt leeʹd suʹnne aalǥâst vaiggääb.</td>
      </tr>
      <tr>
        <td>Lapsi saattaa tottua vahvasti nimenomaan kielipesän aikuisten puhumaan saameen – jokainenhan meistä puhuu vähän omalla tavallaan.</td>
        <td>Päärnaž vuäitt harjjned ravvsânji pâi ǩiõllpieʹzz rääʹvesoummui mainstem sääʹmǩiõʹlle – juõʹǩǩʼkaž-i meeʹst maainast siõmmna jiiʹjjesnalla.</td>
      </tr>
      <tr>
        <td>Tämä on yksi syy siihen, miksi on tärkeää, että lapsi kuulee mahdollisimman paljon erilaisten puhujien eri lailla puhumaa saamea.</td>
        <td>Tät lij õhtt mäinn tõõzz, mõʹnt lij vääžnai, što päärnaž kooll nuʹtt jiânnai ko vueiʹtlvaž jeeʹres mainsteeʹji jeeʹresnalla mainstem sääʹmǩiõl.</td>
      </tr>
      <tr>
        <td>Saamenkielinen radio, lastenohjelmat, musiikki ja äänikirjat voivat tässäkin mielessä toimia kotona tärkeinä resursseina.</td>
        <td>Sääʹmǩiõllsaž radio, päärnaiprograamm, musikk da jiõnnǩeeʹrj vuäiʹtte še tän õhttvuõđâst tuåimmâd pääiʹǩest vääžnai resurssân.</td>
      </tr>
      <tr>
        <td>Aktiivinen kielitaito kehittyy kielipesälapsilla huomattavasti hitaammin kuin passiivinen, ja erot eri lasten välillä ovat hyvin suuria.</td>
        <td>Aktiivlaž ǩiõlltäidd ouddan ǩiõllpieʹsspäärnain tuõđi meälǥben ko passiivlaž ǩiõlltäidd da jeäʹrdõõzz jeeʹres päärnai k��õskâst lie jiânnai.</td>
      </tr>
      <tr>
        <td>Miksi samassa ryhmässä yksi lapsi saattaa alkaa puhua saamea muutamassa viikossa, ja toinen ei vielä useammassakaan vuodessa?</td>
        <td>Mõõn diõtt seämma jooukâst õhtt päärnaž vuäitt mainsteškueʹtted sääʹmǩiõl måtam neäʹttel seʹst, da nuʹbb ij võl ni mäŋggan eeʹjjest?</td>
      </tr>
      <tr>
        <td>Koska lapset ovat yksilöitä, joiden kiinnostuksenkohteet, kielellinen kapasiteetti, sosiaalinen suuntautuminen, tarpeet ja pyrkimykset ovat yksilöllisiä.</td>
        <td>Tõn diõtt ko päärna lie oʹdinaknallšem da seeʹst juõʹǩǩʼkast lie jeeʹresnallšem ääʹšš, kook lie miõllǩieʹssi da sij ǩiõlʼlaž kapasiteʹtt, sosiaalʼlaž årrnummuš, taarb da põrggmõõžž lie oʹdinaknallšem.</td>
      </tr>
      <tr>
        <td>Se, kuinka paljon lapsi kuulee saamen kieltä kielipesän ulkopuolella, voi vaikuttaa aktiivisen kielitaidon kehittymiseen.</td>
        <td>Tõt, mõõn jiânnai päärnaž kooll sääʹmǩiõl ǩiõllpieʹzz åålǥbeäʹlnn, vuäitt vaaikted aktiivlaž ǩiõlltääid ouddnummša.</td>
      </tr>
      <tr>
        <td>On kuitenkin mahdollista, että aivan samoissa oloissa kasvavien, saman perheen lasten kielellinen kehitys on aivan erilaista.</td>
        <td>Vuäitt kuuitâǥ leeʹd, što aivv seämma jeällmõõžžin šõddi seämma piârri päärnai ǩiõlʼlaž ouddnummuš lij samai jeeʹresnallšem.</td>
      </tr>
      <tr>
        <td>Lapsen kaksikielistyminen on pitkä prosesi, joka ei aina mene juuri niin kuin esimerkiksi vanhemmat haluaisivat.</td>
        <td>Päärna kueiʹtǩiõlstõõvvmõš lij kuʹǩes proseʹss, kååʹtt ij pâi mõõn nuʹtt mâʹte ouddmiârkkân puärraz haaʹleʹče.</td>
      </tr>
      <tr>
        <td>Jos sinusta tuntuu, että lapsesi ei millään puhu saamea, vaikka saman ryhmän muut lapset puhuvat, älä hätiköi!</td>
        <td>Jõs toobdak, što päärnžad ij ni mäʹhtt maainâst sääʹmǩiõl, håʹt seämma joouk jeeʹres päärna mainste, jeäʹl teâppast!</td>
      </tr>
      <tr>
        <td>Lapsessasi ei luultavasti ole mitään vikaa, hänen kielenoppimisprosessinsa vain menee eri tahtiin kuin jollakulla muulla.</td>
        <td>Päärnstad ij vuâstai leäkku ni mii vââʹǩǩen, suu ǩiõllmättjemproseʹss pâi mâânn jeeʹres taʹhtte ko ǩeän-ne jeeʹres päärna.</td>
      </tr>
      <tr>
        <td>Prosessi on silti koko ajan käynnissä.</td>
        <td>Proseʹss lij kuuitâǥ ǩeeʹjjmieʹldd ääiʹj jååʹttmen.</td>
      </tr>
      <tr>
        <td>Toki jos vanhemmat ovat huolissaan lapsen kielenkehityksestä tai epäilevät kielellisiä vaikeuksia, asiasta kannattaa puhua kielipesässä ja lasten kielenkehitystä tuntevien tahojen kanssa.</td>
        <td>Teâđast jõs puärraz peʹcclâʹstte päärna ǩiõllouddnummšest leʹbe käʹdde, što päärnast lie ǩiõlʼlaž vaiggâdvuõđ, ääʹšš pirr kannat mainsted ǩiõllpieʹzzest da päärna ǩiõllouddnummuž tobddi tuåimmjeeʹjivuiʹm.</td>
      </tr>
      <tr>
        <td>Jos taas on niin, että kielipesäryhmän kaikkien lasten kieli jää moneksi vuodeksi passiiviselle tasolle, ryhmässä ei todennäköisesti ole kaikki kunnossa.</td>
        <td>Jõs väʹst lij nuʹtt, što ǩiõllpieʹssjoouk puki päärnai ǩiõll pääcc määŋg eeʹjj ääiǥas passiivlaž tässa, jooukâst ij vuâstai leäkku puk puârast.</td>
      </tr>
      <tr>
        <td>Aktiivinen puheen tuottaminen käynnistyy kielipesälapsilla usein seuraavissa vaiheissa: 1. toistaminen: lapsi toistaa aikuisten käyttämiä saamenkielisiä sanoja ja lyhyitä fraaseja 2. yksittäisten saamenkielisten sanojen käyttäminen: lapsi alkaa käyttää saamen sanoja suomen kielen seassa, esimerkiksi “tämä ei ole minun kappeer* ” (*inarinsaamea: lakki) 3. saamen- ja suomenkielisen aineksen yhdistyminen lausetasolla, esimerkiksi “minä haluan čierâstiđ ruopsis pulkkurijn* sinun kanssa” (*inarinsaamea: laskea punaisella pulkalla) 4. kokonaisten saamenkielisten lauseiden tai pääasiassa saamenkielistä ainesta sisältävien lauseiden tuottaminen.</td>
        <td>Jiõčč aktiivlaž mainstummuš jåttai ǩiõllpieʹsspäärnain täujja nääiʹt: 1. mieʹldd särnnmõš: päärnaž särnn mieʹldd rääʹvesoummu ââʹnnem sääʹmǩiõllsaž saaʹnid da vuäʹnkõs fraasid 2. sääʹmǩiõllsaž saaʹni âânnmõš õõuti õõuti: päärnaž âʹnškuätt sääʹmǩiõl saaʹnid lääʹddǩiõl saaʹni kõõskâst, ouddmiârkkân “tämä ei ole minun keäʹpper” 3. sääʹm- da lääʹddǩiõllsaž aunnâz õhttõõvvmõš ciâlktääʹzzest, ouddmiârkkân “minä haluan čiõrsted ruõʹpsses ǩeʹrrsin sinun kanssa” 4. obb sääʹmǩiõllsaž ciâlkkji leʹbe jeänmõsân sääʹmǩiõllsaž ciâlkkjivuiʹm mainstummuš.</td>
      </tr>
      <tr>
        <td>Joskus vanhemmat tai ulkopuoliset aikuiset saattavat huolestua siitä, että lapsi puhuu sekaisin suomea ja saamea.</td>
        <td>Måtmešt puärraz leʹbe åålǥbeällsaž rääʹvesoummu vuäiʹtte peʹcclõõvvâd tõn diõtt, što päärnaž maainast lääddas da säämas seäkklõõžži.</td>
      </tr>
      <tr>
        <td>Tämä on kuitenkin päin vastoin hyvä merkki lapsen kielen kehityksestä ja normaali osa kaksikielistymistä!</td>
        <td>Tät lij kuuitâǥ nuuʹbbi ooʹri šiõǥǥ miârkkân päärna ǩiõl ouddnummšest da normaal vueʹssen kueiʹtǩiõlstõõvvmest!</td>
      </tr>
      <tr>
        <td>Sama pätee siihen, jos lapsi taivuttaa saamen kielen sanoja suomen kielen taivutusopin mukaan tai toisin päin.</td>
        <td>Tät lij kuuitâǥ nuuʹbbi ooʹri šiõǥǥ miârkkân päärna ǩiõl ouddnummšest da normaal vueʹssen kueiʹtǩiõlstõõvvmest!</td>
      </tr>
      <tr>
        <td>On aivan tavallista, että lapsi käyttää suomenkielisiä sanoja sittenkin, kun osaa jo puhua saamea kokonaisin lausein.</td>
        <td>Aivv takai äʹšš lij, što päärnaž âânn lääʹddǩiõllsaž saaʹnid võl teʹl, ko juʹn silttad mainsted säämas obb ciâlkkjivuiʹm.</td>
      </tr>
      <tr>
        <td>Kaksi- ja monikieliset ihmiset nappaavat usein omasta kielivarannostaan sen sanan, joka ensimmäisenä tulee mieleen.</td>
        <td>Kueiʹt- leʹbe määŋgǩiõllsaž oummu väʹldde täujja jiiʹjjez ǩiõllvaaʹrin tõn sääʹn, kååʹtt vuõssmõsân puätt miõʹlle.</td>
      </tr>
      <tr>
        <td>Isompaa lasta voi toki opastaa siihen, että tämä jaksaisi nähdä vaivaa tai odottaa hetken hakeakseen mieleensä sen sijaan vastaavan saamen sanan.</td>
        <td>Šoorab päärna vuäitt teâđast vuäʹpsted tõõzz, što son viižžči leʹbe vuäitči vueʹrdded siõmmna nuʹtt, što ǩiõrggan ooccâd miõlstes tõn sâjja vaʹstteei sääʹmǩiõl sääʹn.</td>
      </tr>
      <tr>
        <td>Se, miten lapsi – tai aikuinenkaan – puhuu saamea, liittyy myös kielen yleiseen tilanteeseen, elinvoimaisuuteen, asemaan yhteisössä, ympäristön asenteisiin, kielen käyttöyhteyksien laajuuteen jne. Kielipesälapsen saamenkielinen sanasto on muiden saamenkielisten, pääasiassa aikuisten varassa.</td>
        <td>Tõt, mäʹhtt päärnaž – leʹbe rääʹves ooumaž – maainast sääʹmǩiõl, õhttan še ǩiõl almmjallaš vuâkka, jieʹllemviõkksažvuõʹtte, sâjja õutstõõzzâst, pirrõõzz fiʹttjõõzzid, ǩiõl ââʹnnemõhttvuõđi veeidasvuõʹtte dno. Ǩiõllpieʹsspäärna sääʹmǩiõllsaž sannõs lij jeeʹres sääʹmǩiõllsaž oummui, jeärben rääʹvesoummui tueʹǩǩen.</td>
      </tr>
      <tr>
        <td>Jos hänelle ei ole koskaan puhuttu saameksi tietystä aiheesta, hänellä ei ole sanastoa puhuakseen siitä saameksi.</td>
        <td>Jõs suʹnne jeät leäkku ni kuäʹss mainstam sääʹmǩiõʹlle koon-ne tieʹtti ääʹšš pirr, suʹst ij leäkku nokk sannõs, što vuäitči mainsted tõn pirr sääʹmǩiõʹlle.</td>
      </tr>
      <tr>
        <td>Kielipesien työntekijöiden täytyy antaa lapsille niin paljon kielellistä ainesta kuin mahdollista, eli toisin sanoen puhua heille mahdollisimman paljon.</td>
        <td>Ǩiõllpieʹzzi tuâjjla âʹlǧǧe uʹvdded päärnaid nuʹtt jiânnai ǩiõlʼlaž aunnâz ko lij vueiʹtlvaž, leʹbe nuuʹbbi saaʹnivuiʹm mainsted siʹjjid nuʹtt jiânnai ko vueiʹtlvaž.</td>
      </tr>
      <tr>
        <td>Toimintaa on myös suunniteltava siltä kannalta, että lapset pääsevät kokemaan saamen kielellä mahdollisimman monenlaisia aiheita ja asioita.</td>
        <td>Tuåimmjummuž âlgg plaaneed tõn peäʹlest še, što päärna peäʹsse ǩiõččlâʹstted sääʹmǩiõʹlle nuʹtt määŋgnallšem teemaid da aaʹššid ko vueiʹtlvaž.</td>
      </tr>
      <tr>
        <td>On hyvin tavallista, että lapset puhuvat kielipesässä keskenään suomen kieltä.</td>
        <td>Lij tuõđi takai äʹšš, što päärna mainste kõskkneez ǩiõllpieʹzzest lääʹddǩiõl.</td>
      </tr>
      <tr>
        <td>Sellaisetkin lapset, jotka puhuvat aktiivisesti saamea kielipesän aikuisille, saattavat leikkiä keskenään aina suomeksi.</td>
        <td>Nåkam päärna še, kook mainste aktiivlânji säämas ǩiõllpieʹzz rääʹvesoummuid, vuäiʹtte siõrrâd kõskkneez pâi lääʹddǩiõʹlle.</td>
      </tr>
      <tr>
        <td>Toki on myös lapsia, jotka käyttävät keskenään kumpaakin kieltä tai yksinomaan saamea.</td>
        <td>Teâđast lie nåkam päärna še, kook âʹnne kõskkneez kuhttu ǩiõl leʹbe tåʹlǩ sääʹmǩiõl.</td>
      </tr>
      <tr>
        <td>Kielenvalinta liittyy kielen yleiseen tilanteeseen.</td>
        <td>Ǩiõllvaʹlljummuš õhttan ǩiõl almmjallaš vuâkka.</td>
      </tr>
      <tr>
        <td>Saamenkielisten kielipesien lapset ovat tottuneet siihen, että enemmistö heidän tuntemistaan lapsista puhuu suomea, heidän kotikielenään on usein yksinomaan suomi, ja esimerkiksi lastenkulttuuri heidän ympärillään on pitkälti suomenkielistä.</td>
        <td>Sääʹmǩiõllsaž ǩiõllpieʹzzi päärna lie harjjnam tõõzz, što jeäʹnbõs sij tobddâm päärnain mainste lääʹddǩiõl, sij dommǩiõllân lij määŋg vuâra tåʹlǩ lääʹddǩiõll da ouddmiârkkân päärnaikulttuur sij pirr lij jäänmõsân lääʹddǩiõllsaž.</td>
      </tr>
      <tr>
        <td>Me aikuiset voimme tietoisesti päättää, että puhumme keskenämme saamea, koska pidämme sitä tärkeänä, ja se onkin yksi saamen kielten elpymisen kannalta välttämättömistä valinnoista.</td>
        <td>Mij rääʹvesoummu vueiʹttep teâđsteeʹl mieʹrreed, što mainstep kõskkneen sääʹmǩiõl, ko mij miõlâst tõt lij vääžnai da tõt lij-i õhtt sääʹmǩiõli jeällʼjummuž diõtt vieʹltʼteʹmes vaʹlljummšin.</td>
      </tr>
      <tr>
        <td>Lapset toimivat kuitenkin harvoin tällaisten arvovalintojen pohjalta.</td>
        <td>Päärna kuuitâǥ hääʹrveld tuåimmje näkam ärvv-vaʹlljummši vuâđald.</td>
      </tr>
      <tr>
        <td>Lapsia ei voi pakottaa, eikä “puhukaapa saamea!</td>
        <td>Päärnaid ij vueiʹt pääkkted, ij-ǥa “mainsteʹǩed sääʹmǩiõl!</td>
      </tr>
      <tr>
        <td>” -tyyppinen puuttuminen lasten leikkeihin ole pitemmän päälle hedelmällistä.</td>
        <td>” -nallšem päärnai siõri kommentâsttmõš leäkku kuuʹǩǩab ääiʹj seʹst kannteei.</td>
      </tr>
      <tr>
        <td>Tilanteeseen voi vaikuttaa parhaiten sillä, että henkilöstö osallistuu lasten leikkeihin mahdollisimman paljon.</td>
        <td>Vuâkka vuäitt vaaikted pueʹrmõsân nuʹtt, što tuâjjlažkåʹdd vuässââtt päärnai siõrid nuʹtt jiânnai ko vueiʹtlvaž.</td>
      </tr>
      <tr>
        <td>Saamenkielisen aikuisen läsnäolo johtaa usein siihen, että lapset puhuvat tilanteessa saamea myös toisilleen.</td>
        <td>Sääʹmǩiõllsaž rääʹvesoummu poodd päärna täujja mainste säämas kueiʹmeez še.</td>
      </tr>
      <tr>
        <td>Toinen keino on kielellisen mallin antaminen niin, että lapsille mieluisia leluja, pelejä jne. käytetään mahdollisimman paljon myös yhteisissä toiminnoissa.</td>
        <td>Nuʹbb vueʹǩǩ lij ǩiõlʼlaž maall ouddmõš nuʹtt, što päärnaid miõllsaž siõrid, speâllaid dno. ââʹnet jäänmõõzz mieʹldd še õhttsaž tuåimin.</td>
      </tr>
      <tr>
        <td>Kun lapset saavat aikuiselta saamenkielisen mallin vaikkapa autoradalla leikkimiseen, he saattavat helpommin puhua saamea autoradalla leikkiessään myöhemminkin, kun aikuinen ei ole mukana.</td>
        <td>Ko päärna vuäǯǯa rääʹvesoummust sääʹmǩiõllsaž maall håʹt mâka auttǩeäinain siõrrma, sij vuäiʹtte hiâlpben mainsted säämas auttǩeäinain siõreen mâʹŋŋlest še, ko rääʹvesooumaž ij leäkku mieʹldd.</td>
      </tr>
      <tr>
        <td>Miksi kielipesä?</td>
        <td>Mõõn diõtt ǩiõllpieʹss?</td>
      </tr>
      <tr>
        <td>Saamelaisten kulttuuri- ja kielipesätoiminnasta on muodostunut yksi saamen kielten tärkeimmistä elvytyskeinoista.</td>
        <td>Säʹmmlai kulttuur- da ǩiõllpieʹsstuåimmjummšest lij šõddâm õhtt sääʹmǩiõli vääžnʼjumus jeälltemtuåimin.</td>
      </tr>
      <tr>
        <td>Mikä siitä tekee niin merkittävää?</td>
        <td>Mii tuejjad tõʹst nuʹtt miârkteei?</td>
      </tr>
      <tr>
        <td>Miksi kannattaisi valita oman lapsen varhaiskasvatuspaikaksi kielipesä?</td>
        <td>Mõõn diõtt kannteʹči vaʹlljeed päärna ouddpeâmmpäiʹǩǩen ǩiõllpieʹzz?</td>
      </tr>
      <tr>
        <td>Yhteisölliseltä kannalta kielipesän merkitys on siinä, että se luo saamen kielille ja saamelaiskulttuurille uutta tulevaisuutta.</td>
        <td>Õhttsallaš ǩiõččâmnääʹlest ǩiõllpieʹzz miârktõs lij tõʹst, što tõt tuejjad sääʹmǩiõlid da sääʹmkulttuuʹre ođđ pueʹttivuõđ.</td>
      </tr>
      <tr>
        <td>Inarinsaamen ja koltansaamen yhteisöissä vaikutukset ovat olleet erityisen merkittäviä, koska ennen kielipesiä inarinsaame ja koltansaame olivat jo lakanneet siirtymästä perheissä vanhemmilta lapsille.</td>
        <td>Aanarsääʹm da nuõrttsääʹm õutstõõzzin vaaiktõõzz lie leämmaž jeärben miârkteei, ko ouddâl ǩiõllpieʹzzid aanarsääʹm- da nuõrttsääʹmǩiõl leʹjje juʹn jõskkâm seʹrddmen piârrji seʹst puärrsin päärnaid.</td>
      </tr>
      <tr>
        <td>Myös pohjoissaamen tilanne on joillakin alueilla ollut samankaltainen.</td>
        <td>Tâʹvvsääʹmǩiõl vueʹǩǩ lij še leämmaž måtam vuuʹdin seämmanallšem.</td>
      </tr>
      <tr>
        <td>Saamen kielet ja saamelaiskulttuuri, joilla ei pitkään aikaan ollut sijaa suomalaisessa koulutusjärjestelmässä, ovat kielipesätoiminnan keskiössä, toiminnan luontevina ja positiivisina lähtökohtina.</td>
        <td>Sääʹmǩiõl da sääʹmkulttuur, koin ij leäkku kuʹǩes ääiʹj seʹst leämmaž sââʹjj lääʹdd škooultemriâšldõõǥǥâst, lie ǩiõllpieʹsstuåim õđđmest, tuåimmjummuž luândlaž da positiivlaž vueʹlǧǧemsââʹjjen.</td>
      </tr>
      <tr>
        <td>Oman kielen ja kulttuurin väheksyntä ja kieltäminen jättää yhteisöön syviä traumoja, ja usein myös kokonaisen sukupolven tai useamman sukupolven ilman omaa kieltä.</td>
        <td>Jiiʹjjes ǩiõl da kulttuur pâiʹlǩiõččmõš da ǩeâlddmõš kueʹđđe õutstõʹsse čiŋŋlõs traumaid, da täujja še obb puõlvvõõǥǥ leʹbe määŋg puõlvvõõǥǥ jiiʹjjes ǩiõltää.</td>
      </tr>
      <tr>
        <td>Saamen kieltä tapaileva pikkulapsi on kuin kielenvaihdon vastalääkettä.</td>
        <td>Sääʹmǩiõl siõmmna mainsteškuõʹtti päärnaž lij mâʹte vueʹstt-taalkâs ǩiõllvaajtõʹsse.</td>
      </tr>
      <tr>
        <td>Kielipesä vaikuttaa koko yhteisöön, ei vain lapseen ja hänen perheeseensä.</td>
        <td>Ǩiõllpieʹss vaaikat obb õutstõʹsse, ij tåʹlǩ päärnže da suu piârrja.</td>
      </tr>
      <tr>
        <td>Usein isovanhemmat tai muut vanhemmat saamelaiset, jotka eivät ole pystyneet siirtämään saamea omille lapsilleen, alkavat puhua saamea kielipesälasten kanssa.</td>
        <td>Täujja ääʹjj da ääkk leʹbe jeeʹres puärrsab säʹmmla, kook jie leäkku pâsttam seʹrdded sääʹmǩiõl jiiʹjjez päärnaid, äʹlǧǧe mainsted säämas ǩiõllpieʹsspäärnaivuiʹm.</td>
      </tr>
      <tr>
        <td>Vanhemmat, jotka eivät ole päässeet oppimaan saamea kotonaan, kokevat usein tärkeäksi ja luontevaksi opetella saamea yhtä matkaa omien lastensa kanssa.</td>
        <td>Puärraz, kook jie leäkku piâssâm mättjed sääʹmǩiõl paaiʹǩineez, âʹnne täujja vääžnʼjen mättʼtõõttâd sääʹmǩiõl seämma määʹtǩ jiiʹjjez päärnaivuiʹm.</td>
      </tr>
      <tr>
        <td>Parhaassa tapauksessa lasten kautta käynnistyy siis kokonaisen suvun käänteinen kielenvaihto: saamen kieltä aletaan ottaa takaisin, opetella, aktivoida ja vahvistaa yhdessä eri sukupolvien kesken.</td>
        <td>Pueʹrmõs vueʹjjest päärnai mieʹldd jåttai âʹte obb sooǥǥ jåårǥlum ǩiõllvaajtõs: sääʹmǩiõl ääʹljet väʹldded mååust, mättʼtõõttâd, aktivâʹstted da nââneed õõutsââʹjest jeeʹres puõlvvõõǥǥi kõõsk.</td>
      </tr>
      <tr>
        <td>Yksi tärkeä kielipesätoiminnan seuraus on se, että se lisää saamen kielten näkyvyyttä ja kuuluvuutta omalla alueellaan, koko Saamenmaassa ja Suomessa.</td>
        <td>Õhtt vääžnai ǩiõllpieʹsstuåim seuʹrrjõs lij, što tõt lââʹzzat sääʹmǩiõli kuâsttjemvuõđ da kollʼjemvuõđ jiiʹjjes vuuʹdest, pirr Sääʹmjânnam da Lääʹddjânnam.</td>
      </tr>
      <tr>
        <td>Samoin kielipesä lisää ja luo tarvetta saamenkieliselle lastenkulttuurille, kouluopetukselle ja saamenkielisille palveluille.</td>
        <td>Seämmanalla ǩiõllpieʹss lââʹzzat da rääjj taarb sääʹmǩiõllsaž päärnaikulttuuʹre, škooulmättʼtõʹsse da sääʹmǩiõllsaž kääzzkõõzzid.</td>
      </tr>
      <tr>
        <td>Kielipesässä on paljon hyvää myös yksittäisen lapsen kannalta.</td>
        <td>Ǩiõllpieʹzzest lie jiânnai šiõǥǥ ääʹšš še oʹdinakai päärna ǩiõččâmnääʹlest.</td>
      </tr>
      <tr>
        <td>Varhainen, täydellinen kielikylpy on toiseksi tehokkain mahdollinen kielen omaksumisen muoto.</td>
        <td>Ääiʹjeld aʹlǧǧi, tiuddsallaš ǩiõll-laauǥ lij nuʹbben viõusmõs vueiʹtlvaž ǩiõl mättjemhääʹmm.</td>
      </tr>
      <tr>
        <td>Tehokkain ja luonnollisin tapa on tietenkin kielen oppiminen kotona.</td>
        <td>Viõkkšõmâs da luâđlõmâs nääʹll teâđast lij ǩiõl mättjummuš dååma.</td>
      </tr>
      <tr>
        <td>Verrattuna siihen, että lapsi alkaisi oppia saamen kieltä vasta kouluiässä, vieraana kielenä pari tuntia viikossa, kielipesän vaikutukset ovat huomattavasti syvempiä ja laajempia.</td>
        <td>Veʹrddeeʹl tõõzz, što päärnaž mättješkuäđči sääʹmǩiõl eman škooulâkksiʹžžen, lie ǩiõllpieʹzz vaaiktõõzz miârkkteeinalla čiŋŋlab da veiddsab.</td>
      </tr>
      <tr>
        <td>Jos lapsi aloittaa kielipesän varhaislapsuudessaan 0-3-vuotiaana, hän omaksuu saamen kieltä rinnan suomen kielen (ja/tai mahdollisesti jonkin muun kielen) kanssa.</td>
        <td>Jõs päärnaž alttad ǩiõllpieʹzz vuõsspäʹrnnpodstes 0-3-ekksiʹžžen, son mättai sääʹmǩiõl palddlõõžži lääʹddǩiõlin (da/leʹbe možât koin-ne jeeʹres ǩiõlin).</td>
      </tr>
      <tr>
        <td>Tällöin kyseessä on rinnakkainen kaksikielisyys.</td>
        <td>Täʹl lij kõõččmõõžžâst palddlõs kueiʹtǩiõllsažvuõtt.</td>
      </tr>
      <tr>
        <td>Jos taas lapsi aloittaa kielipesän esimerkiksi 4-5-vuotiaana, hän on ehtinyt omaksua ensimmäisen tai ensimmäiset kielensä.</td>
        <td>Jõs väʹst päärnaž alttad ǩiõllpieʹzz ouddmiârkkân 4-5-ekksiʹžžen, son lij ǩiõrggnam mättjed vuõssmõs ǩiõlâs leʹbe vuõssmõs ǩiõlees.</td>
      </tr>
      <tr>
        <td>Tällöin kielipesä voi johtaa perättäiseen kaksikielisyyteen.</td>
        <td>Täʹl ǩiõllpieʹss vuäitt jååʹđted ǩeäččlõs kueiʹtǩiõllsažvuõʹtte.</td>
      </tr>
      <tr>
        <td>Kummassakin tapauksessa lapsi saavuttaa parhaassa tapauksessa toiminnallisen kaksikielisyyden kouluikään mennessä.</td>
        <td>Kuhttu vueʹjjest päärnaž âstt tuåimmsallaš kueiʹtǩiõllsažvuõđ škooulâkka mõõneeʹst.</td>
      </tr>
      <tr>
        <td>Suositeltavaa olisi aloittaa kielipesä niin varhain kuin mahdollista, jotta lapsi ehtii viettää useamman vuoden vahvasti saamenkielisessä ja saamelaiskulttuuria ilmentävässä ympäristössä ennen koulumaailmaan siirtymistä.</td>
        <td>Lij siâzztõllum, što ǩiõllpieʹzz aalǥteʹče nuʹtt ääiʹjeld ko lij vueiʹtlvaž, što päärnaž ǩiõrggan leeʹd mäŋgg eeʹǩǩed viõusânji sääʹmǩiõllsaž da sääʹmkulttuur sueiʹmkrõʹstti pirrõõzzâst ouddâl škooulmaailma serddjummuž.</td>
      </tr>
      <tr>
        <td>Kaksikielisyydellä on runsaasti suotuisia vaikutuksia lapsen kehitykseen ja tulevaisuuteen.</td>
        <td>Kueiʹtǩiõllsažvuõđâst lie jiânnai šiõǥǥ vaaiktõõzz päärna ouddnummša da pueʹttivuõʹtte.</td>
      </tr>
      <tr>
        <td>Tutkimusten mukaan osa-alueita, joilla vaikutukset näkyvät, ovat mm. luovuus ja ongelmanratkaisukyky.</td>
        <td>Tuʹtǩǩummši mieʹldd vueʹssvuuʹd, koin vaaiktõõzz kuâsttje, lie jm. kreevsõsvuõtt da odd räʹtǩǩeed vaiggâdvuõđid.</td>
      </tr>
      <tr>
        <td>Kieli on yhteydessä ihmisen ajatteluun ja maailmankuvaan, ja useampi kieli tarkoittaa useampia tapoja hahmottaa maailmaa ja toimia siinä.</td>
        <td>Ǩiõll lij õhttvuõđâst oummu juurdčummša da maaiʹlmkaʹrtte, di ko lie jeänab ǩiõl, tõt miârkkšââvv tõn, što lie jeänab vueʹjj åblkâʹstted maaiʹlm da tuåimmâd tõʹst.</td>
      </tr>
      <tr>
        <td>Kaksikielisyys lisää lapsen kielitietoisuutta: hän oppii ymmärtämään kieltensä välisiä eroja ja ylipäänsä hahmottamaan, että ihmisillä on erilaisia kieliä.</td>
        <td>Kueiʹtǩiõllsažvuõtt lââʹzzat päärna ǩiõlltieʹttemvuõđ: son mättai fiʹttjed ǩiõlees kõskksaž jeäʹrdõõzzid da åblkâʹstted, što oummuin lie jeeʹresnallšem ǩiõl.</td>
      </tr>
      <tr>
        <td>Hänen voi olla yksikielistä helpompaa oppia vieraita kieliä tulevaisuudessa, koska hänellä on jo hallussaan kahden erilaisen kielen rakenteet.</td>
        <td>Suʹnne vuäitt leeʹd hiâlpab ko õõutǩiõllsaid mättjed veeʹres ǩiõlid pueʹttivuõđâst, ko son juʹn silttad kueiʹt jeeʹresnallšem ǩiõl rajjsid.</td>
      </tr>
      <tr>
        <td>Saamen kielet elävät vahvan elpymisen kautta.</td>
        <td>Sääʹmǩiõl jeäʹlle viõusâs jällʼjem poodd.</td>
      </tr>
      <tr>
        <td>Saamen kielen taito avaa lapselle monenlaisia mahdollisuuksia, jos ajatellaan vaikkapa vain käytännön opiskelu- ja työnäkymiä.</td>
        <td>Sääʹmǩiõlltäidd ääʹvad päärnže määŋgnallšem vuäittmõõžžid, ouddmiârkkân håʹt mâka määttain da tuâjj-jieʹllmest.</td>
      </tr>
      <tr>
        <td>Saamenkielisistä ammattilaisista on kova pula mm. kaikilla sosiaali- ja terveysaloilla ja varhaiskasvatuksen ja koulutuksen kentillä.</td>
        <td>Sääʹmǩiõllsaž ämmatoummuin lij jõnn vääʹnnvuõtt jm. pukin sosiaal- da tiõrvâsvuõttsuõʹrjin di ouddpeâmm da škooultõõzz suõʹrjin.</td>
      </tr>
      <tr>
        <td>Media- ja kulttuurialojen mahdollisuudet moninkertaistuvat saamen kielen taidon ja saamelaiskulttuurin tuntemuksen myötä.</td>
        <td>Media- da kulttuursuõʹrji vuäittmõõžž lie määŋgǩeârddsaž, ko lij sääʹmǩiõl täidd da sääʹmkulttuur tobddmõš.</td>
      </tr>
      <tr>
        <td>Saamelaisten kotiseutualueella julkisia palveluita tulee saamen kielilain mukaan tarjota saamen kielillä, joten saamen kielen taito katsotaan eduksi monien eri alojen töissä.</td>
        <td>Säʹmmlai dommvuuʹdest õõlmâs kääzzkõõzzid âlgg sääʹm ǩiõll-lääʹjj meâldlânji taʹrjjeed sääʹmǩiõlin, de sääʹmǩiõlltääid ǩiõččât pueʹrren määŋgin jeeʹres suõʹrji tuâjain.</td>
      </tr>
      <tr>
        <td>Kielipesän arvokkainta antia lapselle ei kuitenkaan voi mitata käytännön etujen kautta.</td>
        <td>Pukin ärvvsumõs ääʹšš, koon ǩiõllpieʹss vuäitt uʹvdded päärnže, ij kuuitâǥ vueiʹt metteed nääʹl ouddõõzzi pääiʹǩ.</td>
      </tr>
      <tr>
        <td>Se liittyy lapsen kasvamiseen omassa yhteisössään, suvussaan ja kulttuurissaan.</td>
        <td>Tõt õhttââvv päärna šõddma jiiʹjjes õutstõõzzâst, sooǥǥâst da kulttuurâst.</td>
      </tr>
      <tr>
        <td>Se liittyy lapsen kasvamiseen ihmisenä maailmassa.</td>
        <td>Tõt õhttââvv päärna šõddma ooumžen maaiʹlmest.</td>
      </tr>
      <tr>
        <td>Kielipesän kautta lapsi saa vahvemman yhteyden menneisiin sukupolviin ja paremman mahdollisuuden siirtää kieltä ja kulttuuria eteenpäin tuleville sukupolville.</td>
        <td>Ǩiõllpieʹzz pääiʹǩ päärnaž vuäǯǯ nânnsab õhttvuõđ tuâlʼjõž puõlvvõõǥǥid da pueʹrab vuäittmõõžž seʹrdded ǩiõl da kulttuur ooudårra pueʹtti puõlvvõõǥǥid.</td>
      </tr>
      <tr>
        <td>Hän kasvaa osaksi neljän valtion saamelaisten muodostamaa kokonaisuutta, oppii tuntemaan maailman muita kansoja ja näkemään sellaista moninaisuutta, joka yksikieliseltä helposti jää piiloon.</td>
        <td>Son šâdd vueʹssen neellj riikk säʹmmlai raajjâm obbvuõđ, mättai tobddâd maaiʹlm jeeʹres meeraid da vueiʹnned nåkam määŋghämmsažvuõđ, kååʹtt õõutǩiõllsaž oummust hieʹlǩeld pääcc vueiʹnǩani.</td>
      </tr>
    </table>
  </body>
</html>
