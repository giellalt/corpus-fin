<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">oikeusministerion_saamen_kielilain_31_ss_nojalla_maksettaviin_avustuksiin_taydentava_haku.html</prop>
  </header>
  <body>
    <tu>
      <tuv xml:lang="fin">
        <seg>Oikeusministeriön saamen kielilain 31 § nojalla maksettaviin avustuksiin täydentävä haku</seg>
      </tuv>
      <tuv xml:lang="sms">
        <seg>Tiuddeei ooccmõš vuõiggâdvuõttministeria sääʹm ǩiõll-lääʹjj 31 § nuäjja mahssum veäʹǩǩtõõzzid</seg>
      </tuv>
    </tu>
    <tu>
      <tuv xml:lang="fin">
        <seg>Oikeusministeriö on ilmoittanut haettavaksi saamen kielilain (1086/2003) 31 §:ssä tarkoitetut avustukset.</seg>
      </tuv>
      <tuv xml:lang="sms">
        <seg>Vuõiggâdvuõttministeria lij iʹlmmtam ooccâmnalla sääʹm ǩiõll-lääʹjj (1086/2003) 31 §:st jurddum veäʹǩǩtõõzzid.</seg>
      </tuv>
    </tu>
    <tu>
      <tuv xml:lang="fin">
        <seg>Avustuksia varten on tänä vuonna käytettävissä yhteensä 120 000 euroa.</seg>
      </tuv>
      <tuv xml:lang="sms">
        <seg>Veäʹǩǩtõõzzi vääras lie tän eeʹjj ââʹnnemnalla õhttsiʹžže 120 000 euʹrred.</seg>
      </tuv>
    </tu>
    <tu>
      <tuv xml:lang="fin">
        <seg>Oikeusministeriö on jo myöntänyt 16.3.2018 päättyneen haun perusteella avustuksia 70 000 eurolla.</seg>
      </tuv>
      <tuv xml:lang="sms">
        <seg>Vuõiggâdvuõttministeria lij miõttâm 16.3.2018 puuttâm ooccâmääiʹjest veäʹǩǩtõõzzid 70 000 eeuʹr ooudâst.</seg>
      </tuv>
    </tu>
    <tu>
      <tuv xml:lang="fin">
        <seg>Tässä täydentävässä haussa voidaan myöntää avustuksia 50 000 eurolla.</seg>
      </tuv>
      <tuv xml:lang="sms">
        <seg>Tän tiuddeei ooccmõõžžâst vueiʹtet miõttâd veäʹǩǩtõõzzid 50 000 eeuʹr õõudâst.</seg>
      </tuv>
    </tu>
    <tu>
      <tuv xml:lang="fin">
        <seg>Avustusta voidaan myöntää saamelaisten kotiseutualueen kunnille, seurakunnille ja paliskunnille sekä lain 18 §:ssä tarkoitetuille yksityisille mainitun lain soveltamisesta aiheutuvien erityisten lisäkustannusten kattamiseksi.</seg>
      </tuv>
      <tuv xml:lang="sms">
        <seg>Veäʹǩǩtõõzz vueiʹtet miõttâd säʹmmlai dommvuuʹd kooʹddid, sieʹbrkooʹddid da paalǥâskooʹddid di lääʹjj 18 §:st jurddum privat ooccjid peäggtum lääʹjj suåvldem diõtt šõddi jeeʹrab lââʹssmääusai käʹttma.</seg>
      </tuv>
    </tu>
    <tu>
      <tuv xml:lang="fin">
        <seg>Nyt haettavat avustukset on tarkoitettu 1.1.2018 jälkeen aiheutuneisiin tai aiheutuviin lisäkustannuksiin.</seg>
      </tuv>
      <tuv xml:lang="sms">
        <seg>Ååʹn ooccâmnalla åårrai veäʹǩǩtõõzz lie jurddum mâŋŋa 1.1.2018 šõddi lââʹsskuulid.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien kieliturvasihteeri Anne Kirste Aikio kannustaa hakemaan avustusta.</seg>
      </tuv>
      <tuv xml:lang="sms">
        <seg>Sääʹmteeʹǧǧ ǩiõllstaanpiisar Anne Kirste Aikio auʹǯǯai ooccâd veäʹǩǩtõõzz.</seg>
      </tuv>
    </tu>
    <tu>
      <tuv xml:lang="fin">
        <seg>– Nyt tässä täydentävässä haussa kannustaisin erityisesti hakemaan niitä kuntia, seurakuntia, paliskuntia ja muita tahoja, jotka eivät avustusta ole vielä hakeneet tälle vuodelle.</seg>
      </tuv>
      <tuv xml:lang="sms">
        <seg>– Ååʹn tän tiuddeei ooccâmääiʹjest auʹǯǯjam jeäʹrben tõid kooʹddid, sieʹbrkooʹddid, paalǥâskooʹddid da jeärrsid, kook jie leäkku veäʹǩǩtõõzz veâl ooccâm tän eeǥǥas.</seg>
      </tuv>
    </tu>
    <tu>
      <tuv xml:lang="fin">
        <seg>Avustuksella voi kattaa saamen kielilain soveltamisesta aiheutuvia kustannuksia.</seg>
      </tuv>
      <tuv xml:lang="sms">
        <seg>Veäʹǩǩtõõzzin vuäitt käʹtted sääʹm ǩiõll-lääʹjj suåvldummšest šõddi kuulid.</seg>
      </tuv>
    </tu>
    <tu>
      <tuv xml:lang="fin">
        <seg>– Avustuksella voi esimerkiksi maksaa ilmoituksista, lomakkeista tai muusta tiedottamisesta aiheutuneita käännöskuluja.</seg>
      </tuv>
      <tuv xml:lang="sms">
        <seg>– Veäʹǩǩtõõzzin vuäitt ouddmiârkkân mäʹhssed iʹlmmtõõzzin, lomaakkin leʹbe jeeʹres teâđtummšest šõddi jåårǥlâʹttemkuulid.</seg>
      </tuv>
    </tu>
    <tu>
      <tuv xml:lang="fin">
        <seg>Avustusta on myös myönnetty muun muassa tulkkauskuluihin tai kunnan henkilöstön saamen kielen kouluttautumisesta aiheutuviin sijaiskustannuksiin.</seg>
      </tuv>
      <tuv xml:lang="sms">
        <seg>Veäʹǩǩtõõzz lie miõttum še jieʹrbi mieʹldd tuʹlǩǩeemkuulid leʹbe kååʹdd tuâjjlažkååʹdd sääʹmǩiõl škooultõõttmest šõddi sâjjsažkuulid.</seg>
      </tuv>
    </tu>
    <tu>
      <tuv xml:lang="fin">
        <seg>Vapaamuotoiset hakemukset tulee toimittaa oikeusministeriölle viimeistään 31.8.2018 klo 16:15 sähköisesti osoitteeseen oikeusministerio@om.fi.</seg>
      </tuv>
      <tuv xml:lang="sms">
        <seg>Luõvâld ǩeeʹrjtum ooccmõõžžid âlgg tuåimted vuõiggâdvuõttministeriaaʹje 31.8.2018 čiâss 16:15 liâđǥlanji addrõʹsse oikeusministerio@om.fi.</seg>
      </tuv>
    </tu>
    <tu>
      <tuv xml:lang="fin">
        <seg>Hakemuksen voi toimittaa myös postiosoitteeseen Oikeusministeriö, Demokratia-, kieli- ja perusoikeusasioiden yksikkö, PL 25, 00023 Valtioneuvosto.</seg>
      </tuv>
      <tuv xml:lang="sms">
        <seg>Ooccmõõžžid vuäitt tuåimted še pååʹštaddrõʹsse Oikeusministeriö, Demokratia-, kieli- ja perusoikeusasioiden yksikkö, PL 25, 00023 Valtioneuvosto.</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja oikeusministeriön avustuksesta</seg>
      </tuv>
      <tuv xml:lang="sms">
        <seg>Lââʹssteâđ vuõiggâdvuõttministeria veäʹǩǩtõõz pirr</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja:</seg>
      </tuv>
      <tuv xml:lang="sms">
        <seg>Lââʹssteâđaid ouʹdde:</seg>
      </tuv>
    </tu>
    <tu>
      <tuv xml:lang="fin">
        <seg>Kieliturvasihteeri Anne Kirste Aikio, 010 839 3124, anne-kirste.aikio(at)samediggi.fi</seg>
      </tuv>
      <tuv xml:lang="sms">
        <seg>Ǩiõllstaanpiisar Anne Kirste Aikio, 010 839 3124, anne-kirste.aikio(at)samediggi.fi</seg>
      </tuv>
    </tu>
  </body>
</tmx>
