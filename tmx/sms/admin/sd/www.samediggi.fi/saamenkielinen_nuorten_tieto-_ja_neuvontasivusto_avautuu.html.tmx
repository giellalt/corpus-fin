<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">saamenkielinen_nuorten_tieto-_ja_neuvontasivusto_avautuu.html</prop>
  </header>
  <body>
    <tu>
      <tuv xml:lang="fin">
        <seg>Saamenkielinen nuorten tieto- ja neuvontasivusto avautuu</seg>
      </tuv>
      <tuv xml:lang="sms">
        <seg>Sääʹmǩiõllsaž nuõri teâtt- da vuäʹpstõs-seiddõs ävvan</seg>
      </tuv>
    </tu>
    <tu>
      <tuv xml:lang="fin">
        <seg>Kolmella saamen kielellä ja suomen kielellä ilmestyvät sivut on tuottanut Saamelaiskäräjien nuorisoneuvosto.</seg>
      </tuv>
      <tuv xml:lang="sms">
        <seg>Koolmin sääʹmǩiõlin da lääʹddǩiõlin iʹlmstõõvi seeidaid lij puuʹtʼtam Sääʹmteeʹǧǧ nuõrisuåvtõs.</seg>
      </tuv>
    </tu>
    <tu>
      <tuv xml:lang="fin">
        <seg>”Iloitsemme, että pääsemme saamen kieliviikon kunniaksi avaamaan uudet sivut.</seg>
      </tuv>
      <tuv xml:lang="sms">
        <seg>”Rämmšep, što piâssâp sääʹm ǩiõllneäʹttel cisttân ääveed ođđ seeidaid.</seg>
      </tuv>
    </tu>
    <tu>
      <tuv xml:lang="fin">
        <seg>Sivuiltamme löydät muun muassa tietoa nuorisoneuvostosta ja sen toiminnasta, saamelaisnuorten tieto- ja neuvontapalveluita ja videoblogeja.</seg>
      </tuv>
      <tuv xml:lang="sms">
        <seg>Seeidain kaaunak jeäʹrbi mieʹldd teâđaid nuõrisuåvtõõzzâst da tõn tuåimmjummšest, sääʹmnuõri teâtt- da vuäʹpstõskääzzkõõzzid da videoblogid.</seg>
      </tuv>
    </tu>
    <tu>
      <tuv xml:lang="fin">
        <seg>Myöhemmin pääset myös kirjoittelemaan keskustelufoorumille”, kertoo nuorisoneuvoston puheenjohtaja Risten Mustonen.</seg>
      </tuv>
      <tuv xml:lang="sms">
        <seg>Mâʹŋŋlubust piâzzak še ǩeeʹrjted saaǥǥstõõllâmfooruuʹme”, särnn nuõrisuåvtõõzz saaǥǥjååʹđteei Risten Mustonen.</seg>
      </tuv>
    </tu>
    <tu>
      <tuv xml:lang="fin">
        <seg>Sivuston sisällöt on suunnattu erityisesti saamelaisnuorille.</seg>
      </tuv>
      <tuv xml:lang="sms">
        <seg>Seiddõõzz siiskõõzz liâ rajjum jeäʹrben sääʹmnuõrid.</seg>
      </tuv>
    </tu>
    <tu>
      <tuv xml:lang="fin">
        <seg>Lisäksi sivuilta löytyy tietoa myös yleisesti kaikille esimerkiksi Dihtosis- tietopaketin muodossa.</seg>
      </tuv>
      <tuv xml:lang="sms">
        <seg>Lââʹssen seeidain käunnʼje teâđ še takainalla pukid ouddmiârkkân Dihtosis- teâttpaʹǩaat ååʹblǩest.</seg>
      </tuv>
    </tu>
    <tu>
      <tuv xml:lang="fin">
        <seg>Sivujen teema on yhteisöllisyys.</seg>
      </tuv>
      <tuv xml:lang="sms">
        <seg>Seeidai teeʹmm lij õhttsallašvuõtt.</seg>
      </tuv>
    </tu>
    <tu>
      <tuv xml:lang="fin">
        <seg>“Haluamme, että nämä sivut ovat kaikkia saamelaisnuoria varten, missä ikinä he asuvatkaan.</seg>
      </tuv>
      <tuv xml:lang="sms">
        <seg>“Haaʹleep, što täk seeid liâ puki sääʹmnuõri vääras, koʹst täättas sij juʹn jälsteʹče.</seg>
      </tuv>
    </tu>
    <tu>
      <tuv xml:lang="fin">
        <seg>Toivotamme saamelaisnuoret tervetulleeksi osallistumaan myös sisällöntuotantoon tekstien, kuvien ja videoiden kautta”, Risten Mustonen kertoo.</seg>
      </tuv>
      <tuv xml:lang="sms">
        <seg>Tuäivtep sääʹmnuõrid pueʹtted tiõrvân vuässõõttâd še siiskõõzzpuuʹtʼtõʹsse teeʹksti, snimldõõǥǥi di videoi pääiʹǩ”, Risten Mustonen särnn.</seg>
      </tuv>
    </tu>
    <tu>
      <tuv xml:lang="fin">
        <seg>Nuorten tieto- ja neuvontatyö on ehkäisevää nuorisotyötä, joka tarjoaa tietoa, ohjausta ja neuvontaa erilaisissa nuorten elämään liittyvissä kysymyksissä ja tilanteissa.</seg>
      </tuv>
      <tuv xml:lang="sms">
        <seg>Nuõri teâtt- da vuäʹpstõstuâjj lij cõggi nuõrituâjj, kååʹtt taʹrjjad teâđ, ohjjeem da vuäʹpstõõzz jeeʹresnallšem nuõri jeällma kuõskki kõõččmõõžžin da vueʹjjin.</seg>
      </tuv>
    </tu>
    <tu>
      <tuv xml:lang="fin">
        <seg>Työmuodolla tuetaan nuorten kasvua, itsenäistymistä ja hyvinvointia ja ne perustuvat nuorten tiedon ja tuen tarpeisiin.</seg>
      </tuv>
      <tuv xml:lang="sms">
        <seg>Tuâjjmaallin tuärjjeet nuõri šõddmõõžž, jiõččsmõõvvmõõžž da pueʹrrjieʹllem da tõk vuâđđâʹvve nuõri teâđ da tuärjjõõzzi taarbid.</seg>
      </tuv>
    </tu>
    <tu>
      <tuv xml:lang="fin">
        <seg>Osana sivustoa ovat myös nuorisoneuvoston uudistuneet sivut.</seg>
      </tuv>
      <tuv xml:lang="sms">
        <seg>Vueʹssen seiddõõzz liâ še nuõrisuåvtõõzz ođđnam seeid.</seg>
      </tuv>
    </tu>
    <tu>
      <tuv xml:lang="fin">
        <seg>Sivustolta pysytyt tutustumaan nuorisoneuvoston toimintaan ja seuraamaan minkälaista toimintaa neuvostolla on nyt ja tulevaisuudessa.</seg>
      </tuv>
      <tuv xml:lang="sms">
        <seg>Seiddõõzzâst pââstak tobdstõõttâd nuõrisuåvtõõzz tuåimmjummša da seuʹrrjed måkam tuåimmjummuž suåvtõõzzâst lij ååʹn da pueʹttiääiʹjest.</seg>
      </tuv>
    </tu>
    <tu>
      <tuv xml:lang="fin">
        <seg>Sivusto aukeaa keskiviikkona 23.10. osoitteessa www.nuor.fi .</seg>
      </tuv>
      <tuv xml:lang="sms">
        <seg>Seiddõs ävvan seärad 23.10. addrõõzzâst www.nuor.fi .</seg>
      </tuv>
    </tu>
    <tu>
      <tuv xml:lang="fin">
        <seg>Tieto- ja neuvontasivustoa kehitetään jatkuvasti.</seg>
      </tuv>
      <tuv xml:lang="sms">
        <seg>Teâtt- da vuäʹpstõs-seiddõõzz viiǥǥât ooudâs čõõđ ääiʹj.</seg>
      </tuv>
    </tu>
    <tu>
      <tuv xml:lang="fin">
        <seg>Otamme vastaan sisältöideoita.</seg>
      </tuv>
      <tuv xml:lang="sms">
        <seg>Väʹlddep vuâstta siiskõsjurddjid.</seg>
      </tuv>
    </tu>
    <tu>
      <tuv xml:lang="fin">
        <seg>Jos sinulla on ideoita sivuston sisällöstä, ota yhteyttä hanketyöntekijäämme.</seg>
      </tuv>
      <tuv xml:lang="sms">
        <seg>Jõs tuʹst liâ jurddi seiddõõzz siiskõõzzâst, vääʹld õhttvuõđ haʹŋǩǩõstuâjjliʹžže.</seg>
      </tuv>
    </tu>
    <tu>
      <tuv xml:lang="fin">
        <seg>Sivut ovat osa DigiÁrran-hanketta, joka on nuorisoneuvoston ja Aluehallintoviraston yhteistyötä.</seg>
      </tuv>
      <tuv xml:lang="sms">
        <seg>Seeid liâ vueʹss DigiÁrran-haʹŋǩǩõõzz, kååʹtt lij nuõrisuåvtõõzz da Vuʹvddvaaldâšmkonttâr õhttsažtuejj.</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja:</seg>
      </tuv>
      <tuv xml:lang="sms">
        <seg>Lââʹssteâđ:</seg>
      </tuv>
    </tu>
    <tu>
      <tuv xml:lang="fin">
        <seg>Kati Eriksen DigiÁrran-hanke Saamelaiskäräjät kati.eriksen(at)samediggi.fi</seg>
      </tuv>
      <tuv xml:lang="sms">
        <seg>Kati Eriksen DigiÁrran-haʹŋǩǩõs Sääʹmteʹǧǧ kati.eriksen(at)samediggi.fi</seg>
      </tuv>
    </tu>
  </body>
</tmx>
