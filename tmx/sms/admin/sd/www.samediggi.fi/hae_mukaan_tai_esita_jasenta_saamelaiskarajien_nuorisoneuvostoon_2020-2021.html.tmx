<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">hae_mukaan_tai_esita_jasenta_saamelaiskarajien_nuorisoneuvostoon_2020-2021.html</prop>
  </header>
  <body>
    <tu>
      <tuv xml:lang="fin">
        <seg>Hae mukaan tai esitä jäsentä saamelaiskäräjien nuorisoneuvostoon 2020-2021</seg>
      </tuv>
      <tuv xml:lang="sms">
        <seg>Ooʒʒõõđ mieʹldd leʹbe eʹtǩǩed vuäzzla Sääʹmteeʹǧǧ nuõrisuåvtõʹsse 2020-2021</seg>
      </tuv>
    </tu>
    <tu>
      <tuv xml:lang="fin">
        <seg>Haemme nuorisoneuvostoon mukaan aktiivisia, saamelaisasioista kiinnostuneita nuoria ympäri Suomen.</seg>
      </tuv>
      <tuv xml:lang="sms">
        <seg>Ooccâp nuõrisuåvtõʹsse mieʹldd aktiivlaid, sääʹmaaʹššin älšmam nuõrid pirr Lääʹddjânnam.</seg>
      </tuv>
    </tu>
    <tu>
      <tuv xml:lang="fin">
        <seg>Nuorisoneuvoston valinnassa tullaan ottamaan huomioon, että jäsenet edustavat mahdollisimman kattavasti koko saamelaisaluetta sekä eri kieliryhmiä.</seg>
      </tuv>
      <tuv xml:lang="sms">
        <seg>Nuõrisuåvtõõzz vaʹlljummšest puäʹđet väʹldded lokku, što vuäzzla eeʹttkâʹstte vueiʹtlva kääʹtteeʹl sääʹmvuuʹd di jeeʹres ǩiõlljooukid.</seg>
      </tuv>
    </tu>
    <tu>
      <tuv xml:lang="fin">
        <seg>Saamen kielen taito on toivottavaa.</seg>
      </tuv>
      <tuv xml:lang="sms">
        <seg>Sääʹmǩiõl täidd lij tuäivvmõššân.</seg>
      </tuv>
    </tu>
    <tu>
      <tuv xml:lang="fin">
        <seg>Valinnassa noudatetaan myös sukupuolten välistä tasa-arvoa.</seg>
      </tuv>
      <tuv xml:lang="sms">
        <seg>Vaʹlljummšest jääʹǩǩtet še sooǥǥbeäʹli kõskksa tääʹssäärv.</seg>
      </tuv>
    </tu>
    <tu>
      <tuv xml:lang="fin">
        <seg>Nuorisoneuvoston jäsenten ei tarvitse olla saamelaiskäräjien jäseniä.</seg>
      </tuv>
      <tuv xml:lang="sms">
        <seg>Nuõrisuåvtõõzz vuäzzlai ij taarbâž leeʹd sääʹmteeʹǧǧ vuäzzlaž.</seg>
      </tuv>
    </tu>
    <tu>
      <tuv xml:lang="fin">
        <seg>Nuorisoneuvostoon valitaan seitsemän varsinaista jäsentä sekä heille jokaiselle henkilökohtaiset varajäsenet.</seg>
      </tuv>
      <tuv xml:lang="sms">
        <seg>Nuõrisuåvtõʹsse vaʹlljeet čiččâm väʹlddveärla vuäzzla di siʹjjid juõʹǩǩkeʹče persoonla vääʹrrneeʹǩǩ.</seg>
      </tuv>
    </tu>
    <tu>
      <tuv xml:lang="fin">
        <seg>Jäsenten tulee olla 18–28-vuotiaita aktiivisia saamelaisnuoria.</seg>
      </tuv>
      <tuv xml:lang="sms">
        <seg>Vuäzzla aʹlǧǧe leeʹd 18–28-âkksa aktiivlaž sääʹmnuõr.</seg>
      </tuv>
    </tu>
    <tu>
      <tuv xml:lang="fin">
        <seg>Lisäksi neuvostoon valitaan viisi pysyvää asiantuntijaa.</seg>
      </tuv>
      <tuv xml:lang="sms">
        <seg>Lââʹssen suåvtõʹsse vaʹlljeet vitt põõšši äʹšštobddi.</seg>
      </tuv>
    </tu>
    <tu>
      <tuv xml:lang="fin">
        <seg>Asiantuntijajäsenten tulee valituksi tullessaan olla 15–17-vuotiaita.</seg>
      </tuv>
      <tuv xml:lang="sms">
        <seg>Äʹšštobddivuäzzla aʹlǧǧe leeʹd vaʹlljem poodd 15–17-âkksa.</seg>
      </tuv>
    </tu>
    <tu>
      <tuv xml:lang="fin">
        <seg>Nuorisoneuvosto tekee saamelaiskäräjien hallitukselle ehdotuksen valittavista jäsenistä, ja lopullisen päätöksen tekee saamelaiskäräjien kokous.</seg>
      </tuv>
      <tuv xml:lang="sms">
        <seg>Nuõrisuåvtõs tuejjad sääʹmteeʹǧǧ halltõʹsse eʹtǩǩõõzz vaʹlljummšest åårrai vuäzzlain, da loopplaž tuʹmmstõõǥǥ tueʹjjad sääʹmteeʹǧǧ sååbbar.</seg>
      </tuv>
    </tu>
    <tu>
      <tuv xml:lang="fin">
        <seg>Voit hakea mukaan tai ehdottaa mielestänne nuorisoneuvostoon sopivia 18–28-vuotiaita saamelaisnuoria ja asiantuntijajäseneksi sopivia 15–17-vuotiaita saamelaisnuoria.</seg>
      </tuv>
      <tuv xml:lang="sms">
        <seg>Vuäitak ooccâd mieʹldd leʹbe eʹtǩǩeed tij miõlâst nuõrisuåvtõʹsse suåppi 18–28-âkksaid sääʹmnuõrid da äʹšštobddivuäzzliʹžžen suåppi 15–17-âkksaid sääʹmnuõrid.</seg>
      </tuv>
    </tu>
    <tu>
      <tuv xml:lang="fin">
        <seg>Ehdotukset perusteluineen voi lähettää 1.12.2019 mennessä sähköpostitse nuorisosihteerille osoitteeseen elli-marja.hetta(at)samediggi.fi</seg>
      </tuv>
      <tuv xml:lang="sms">
        <seg>Eʹtǩǩõõzz vuâđđõõttmõõžžineez vuäitt vuõltteed 1.12.2019 mõõneeʹst neʹttpååʹštin nuõripiisra addrõʹsse elli-marja.hetta(at)samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>tai postitse</seg>
      </tuv>
      <tuv xml:lang="sms">
        <seg>leʹbe pååʹštin Nuõrisuåvtõʹsse</seg>
      </tuv>
    </tu>
    <tu>
      <tuv xml:lang="fin">
        <seg>Nuorisoneuvosto Sajos, 998700 Inari</seg>
      </tuv>
      <tuv xml:lang="sms">
        <seg>Nuorisoneuvosto Sajos, 998700 Inari</seg>
      </tuv>
    </tu>
    <tu>
      <tuv xml:lang="fin">
        <seg>Voit täyttää myös hakulomakkeen .</seg>
      </tuv>
      <tuv xml:lang="sms">
        <seg>Vuäitak tiuddeed še ooccâmpõmmâi.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien yhteydessä toimivan nuorisoneuvoston pääasiallisena tehtävänä on edistää saamelaisnuorten kielellisiä ja kulttuurisia oikeuksia sekä vahvistaa saamelaisnuorten identiteettiä nuorisotyön kautta.</seg>
      </tuv>
      <tuv xml:lang="sms">
        <seg>Sääʹmteeʹǧǧ õhttvuõđâst tuåimmjeei nuõrisuåvtõõzz vueiʹvv-vueʹǩǩeš tuâjjan lij õõuʹdeed sääʹmnuõri ǩiõllʼlaž da kulttuursaid vuõiggâdvuõđid di raaveed sääʹmnuõri identiteett nuõrituâj pääiʹǩ.</seg>
      </tuv>
    </tu>
    <tu>
      <tuv xml:lang="fin">
        <seg>Lisäksi neuvosto tulee valmistelemaan ne saamelaiskäräjien esitykset, aloitteet, lausunnot ja muut kannanotot, jotka koskevat saamelaisnuoria.</seg>
      </tuv>
      <tuv xml:lang="sms">
        <seg>Lââʹssen suåvtõs puätt valmštõõllâd tõid sääʹmteeʹǧǧ eʹtǩǩõõzzid, aalǥtõõzzid, ceâlklmid da jeeʹres peäʹlestvälddmõõžžid, kook kueʹsǩǩe sääʹmnuõrid.</seg>
      </tuv>
    </tu>
    <tu>
      <tuv xml:lang="fin">
        <seg>Nuorisoneuvoston toimintaan voit tutustua lisää täällä www.nuor.fi</seg>
      </tuv>
      <tuv xml:lang="sms">
        <seg>Nuõrisuåvtõõzz tuåimmjummša vuäitt tobdstõõttâd lââʹzz tääiʹben www.nuor.fi</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja</seg>
      </tuv>
      <tuv xml:lang="sms">
        <seg>Lââʹssteâđ</seg>
      </tuv>
    </tu>
    <tu>
      <tuv xml:lang="fin">
        <seg>Vs. Nuorisosihteeri Elli-Marja Hetta puh. 010 839 3134, elli-marja.hetta(at)samediggi.fi</seg>
      </tuv>
      <tuv xml:lang="sms">
        <seg>Vs. Nuõripiisar Elli-Marja Hetta teʹl. 010 839 3134, elli-marja.hetta(at)samediggi.fi</seg>
      </tuv>
    </tu>
  </body>
</tmx>
