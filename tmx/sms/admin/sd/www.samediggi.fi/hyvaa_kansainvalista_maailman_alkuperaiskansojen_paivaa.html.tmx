<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">hyvaa_kansainvalista_maailman_alkuperaiskansojen_paivaa.html</prop>
  </header>
  <body>
    <tu>
      <tuv xml:lang="fin">
        <seg>Hyvää kansainvälistä maailman alkuperäiskansojen päivää</seg>
      </tuv>
      <tuv xml:lang="sms">
        <seg>Šiõǥǥ meeraikõskksaž maaiʹlm alggmeerai peeiʹv</seg>
      </tuv>
    </tu>
    <tu>
      <tuv xml:lang="fin">
        <seg>YK:n kansainvälistä maailman alkuperäiskansojen päivää vietetään vuosittain elokuun 9. päivä.</seg>
      </tuv>
      <tuv xml:lang="sms">
        <seg>ÕM:i meeraikõskksaž maaiʹlm alggmeerai peeiʹv vieʹttjet juõʹǩǩ eeʹjj påʹrǧǧmannu 9. peeiʹv.</seg>
      </tuv>
    </tu>
    <tu>
      <tuv xml:lang="fin">
        <seg>Päivän tarkoituksena on levittää ja lisätä tietoisuutta alkuperäiskansoja koskettavista kysymyksistä sekä nostaa esille alkuperäiskansojen oikeuksien suojelun ja edistämisen merkitystä.</seg>
      </tuv>
      <tuv xml:lang="sms">
        <seg>Peeiʹv mieʹrren lij liâvted da lââʹzzted tieʹttemvuõđ alggmeeraid kuõskki kõõččmõõžžin di kaggâd ouʹdde alggmeerai vuõiggâdvuõđi suõʹjjummuž da oouʹdummuž miârktõõzz.</seg>
      </tuv>
    </tu>
    <tu>
      <tuv xml:lang="fin">
        <seg>Vuoden 2021 teema on Ketään ei jätetä jälkeen: alkuperäiskansat ja vaatimus uudesta sosiaalisesta sopimuksesta (Leaving no one behind: Indigenous peoples and the call for a new social contract) .</seg>
      </tuv>
      <tuv xml:lang="sms">
        <seg>Eeʹjj 2021 teeʹmm lij Ni ǩeän jeät kuõđđu mââipeälla: alggmeer da kaiʹbbjõs ođđ sosiaalʼlaž suåppmõõžžâst ( Leaving no one behind: Indigenous peoples and the call for a new social contract ) .</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiset ovat yksi maailman alkuperäiskansoista ja elävät alueella, joka on nykyään jaettu neljän eri valtion alueille.</seg>
      </tuv>
      <tuv xml:lang="sms">
        <seg>Säʹmmla lie õhtt maaiʹlm alggmeerain da jeäʹlle vuuʹdest, kååʹtt lij ânnʼjõžääiʹj juõkkum neellj jeeʹres riikk vuuʹdid.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät on omalla laillaan perustettu saamelaisten itsehallintoelin, jonka tärkein tehtävä on toteuttaa saamelaista kulttuuri-itsehallintoa sekä turvata saamelaisen alkuperäiskansakulttuurin säilyminen ja kehittyminen.</seg>
      </tuv>
      <tuv xml:lang="sms">
        <seg>Sääʹmteʹǧǧ lij jiijjâs laaʹjjin vuâđđuum säʹmmlai jiõččvaaldâšmorgaan, koon tääʹrǩmõs tuâjj lij viikkâd čõõđ sääʹm kulttuurjiõččvaaldâšm di staaneed sääʹm alggmeerkulttuur seillmõõžž da ouddnummuž.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät tekee jatkuvasti töitä saamelaisten asioiden ja oikeuksien edistämiseksi niin kansallisella kuin kansainväliselläkin tasolla.</seg>
      </tuv>
      <tuv xml:lang="sms">
        <seg>Sääʹmteʹǧǧ tuejjad čõõđ ääiʹj tuâj säʹmmlai aaʹšši da vuõiggâdvuõđi oouʹdeem diõtt nuʹtt meersaž ko še meeraikõskksaž tääʹzzest.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaisten ihmisoikeuksien edistäminen kokonaisuutena kaikilla tasoilla ja alkuperäiskansaoikeuksien julistuksen toimeenpano Suomessa ovat yksi Saamelaiskäräjien vaalikauden 2020–2023 päätavoitteista.</seg>
      </tuv>
      <tuv xml:lang="sms">
        <seg>Säʹmmlai ooumažvuõiggâdvuõđi oouʹdummuš obbvuõttân pukin taaʹzzin da alggmeervuõiggâdvuõđi čõõđtõõzz toimmupiijjmõš Lääʹddjânnmest lie õhtt Sääʹmteeʹǧǧ vaalpââʹj 2020–2023 väʹlddtäävtõõzzin.</seg>
      </tuv>
    </tu>
    <tu>
      <tuv xml:lang="fin">
        <seg>– Yksi konkreettinen esimerkki saamelaisten ihmisoikeuksien toteutumista edistävistä toimista Suomessa olisi saamelaiskäräjälain muutoksen eteenpäin vieminen, toteaa puheenjohtaja Tuomas Aslak Juuso.</seg>
      </tuv>
      <tuv xml:lang="sms">
        <seg>– Õhtt konkreettlaž ouddmiârkk säʹmmlai ooumažvuõiggâdvuõđi teâuddjummuž oouʹdeei tååimain Lääʹddjânnmest leʹčči sääʹmteʹǧǧlääʹjj muttâz ooudårra viikkmõš, tuâtt saaǥǥjååʹđteei Tuomas Aslak Juuso.</seg>
      </tuv>
    </tu>
    <tu>
      <tuv xml:lang="fin">
        <seg>YK:n julistus alkuperäiskansojen oikeuksista on hyväksytty 13.9.2007 YK:n yleiskokouksen päätöslauselmalla .</seg>
      </tuv>
      <tuv xml:lang="sms">
        <seg>ÕM:i čõõđtõs alggmeerai vuõiggâdvuõđin lij primmum 13.9.2007 ÕM:i õõlmâs-såbbar tuʹmmstõkciâlklmin .</seg>
      </tuv>
    </tu>
    <tu>
      <tuv xml:lang="fin">
        <seg>Suomi on hyväksynyt julistuksen varaumitta ja sitoutunut sen toimeenpanoon.</seg>
      </tuv>
      <tuv xml:lang="sms">
        <seg>Lääʹddjânnam lij priimmâm čõõđtõõzz vaʹrrjõõzzitää da čõnnõõttâm tõn toimmupiijjmõʹšše.</seg>
      </tuv>
    </tu>
    <tu>
      <tuv xml:lang="fin">
        <seg>Julistuksen keskeiset artiklat koskevat alkuperäiskansojen itsemääräämisoikeutta, oikeutta omaan kieleen ja kulttuuriin, valtioiden vastuuta alkuperäiskansakulttuurien turvaamisessa sekä alkuperäiskansojen oikeutta luonnonvaroihin.</seg>
      </tuv>
      <tuv xml:lang="sms">
        <seg>Čõõđtõõzz tääʹrǩmõs artikla kueʹsǩǩe alggmeerai jiõččmieʹrreemvuõiggâdvuõđ, vuõiggâdvuõđ jiijjâz ǩiõʹlle da kulttuuʹre, riikki vasttõõzz alggmeerkulttuuri staanummšest di alggmeerai vuõiggâdvuõđ luâttvääraid.</seg>
      </tuv>
    </tu>
    <tu>
      <tuv xml:lang="fin">
        <seg>Julistus myös kieltää kaikenlaiset alkuperäiskansojen sulauttamispyrkimykset.</seg>
      </tuv>
      <tuv xml:lang="sms">
        <seg>Čõõđtõs ǩeâldd še juõʹǩǩnallšem alggmeerai suddeempõrggmõõžžid.</seg>
      </tuv>
    </tu>
    <tu>
      <tuv xml:lang="fin">
        <seg>Valtioiden sitoutuminen YK:n alkuperäiskansajulistukseen ja sen toimeenpanoon vahvistettiin 22.-23.9.2014 pidetyn alkuperäiskansojen maailmankonferenssin loppuasiakirjassa, joka on hyväksytty myös YK:n yleiskokouksen päätöslauselmana .</seg>
      </tuv>
      <tuv xml:lang="sms">
        <seg>Riikki čõnnõõttmõõžž ÕM:i alggmeerčõõđtõʹsse da tõn toimmupiijjmõʹšše raʹvvješ 22.-23.9.2014 õnnum alggmeerai maaiʹlmkonfereeʹns loppäʹššǩeeʹrjest, kååʹtt lij primmum še ÕM:i õõlmâs-såbbar tuʹmmstõkciâlklmen .</seg>
      </tuv>
    </tu>
    <tu>
      <tuv xml:lang="fin">
        <seg>Loppuasiakirjassa Suomi on sitoutunut ” yhteistyössä alkuperäiskansojen kanssa niiden omien edustuselinten kautta tarkoituksena kehittää ja toteuttaa tarvittaessa kansallisia toimintasuunnitelmia, strategioita tai muita toimia julistuksen tavoitteiden saavuttamiseksi ” (A/RES/69/2, operative para.</seg>
      </tuv>
      <tuv xml:lang="sms">
        <seg>Loppäʹššǩeeʹrjest Lääʹddjânnam lij čõnnõõttâm ”õhttsažtuâjast alggmeeraivuiʹm tõi jiijjâz eeʹttkâʹsttemorgaani pääiʹǩ mieʹrren oouʹdeed da čõõđ viikkâd taarb mieʹldd meersaž tåimmplaanid, strategiaid leʹbe jeeʹres tååimaid čõõđtõõzz täävtõõzzi vuällam diõtt��� (A/RES/69/2, operative para.</seg>
      </tuv>
    </tu>
    <tu>
      <tuv xml:lang="fin">
        <seg>8).</seg>
      </tuv>
      <tuv xml:lang="sms">
        <seg>8).</seg>
      </tuv>
    </tu>
    <tu>
      <tuv xml:lang="fin">
        <seg>– Toivon, että Suomessa lähdetään edistämään YK:n alkuperäiskansajulistusta toimeenpanevan toimintasuunnitelman laatimista ja sen toimeenpanemista mahdollisimman pian, sanoo Juuso.</seg>
      </tuv>
      <tuv xml:lang="sms">
        <seg>– Tuäivam, što Lääʹddjânnmest ääʹljet oouʹdeed ÕM:i alggmeerčõõđtõõzz toimmupiijji tåimmplaan raajjmõõžž da tõn toimmupiijjmõõžž samai sõõrǥab, ceälkk Juuso.</seg>
      </tuv>
    </tu>
    <tu>
      <tuv xml:lang="fin">
        <seg>Lue YK:n julistus alkuperäiskansojen oikeuksista</seg>
      </tuv>
      <tuv xml:lang="sms">
        <seg>Looǥǥ ÕM:i čõõđtõõzz alggmeerai vuõiggâdvuõđin</seg>
      </tuv>
    </tu>
    <tu>
      <tuv xml:lang="fin">
        <seg>Teemapäivän kotisivu (un.org)</seg>
      </tuv>
      <tuv xml:lang="sms">
        <seg>Teeʹmmpeeiʹv dommseidd (un.org)</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja:</seg>
      </tuv>
      <tuv xml:lang="sms">
        <seg>Lââʹssteâđ:</seg>
      </tuv>
    </tu>
    <tu>
      <tuv xml:lang="fin">
        <seg>Tuomas Aslak Juuso Puheenjohtaja 040 687 3394 tuomas.juuso@samediggi.fi</seg>
      </tuv>
      <tuv xml:lang="sms">
        <seg>Tuomas Aslak juuso Saaǥǥjååʹđteei 040 687 3394 tuomas.juuso(at)samediggi.fi</seg>
      </tuv>
    </tu>
  </body>
</tmx>
