<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjät tapasi Etyjin vähemmistövaltuutetun Inarissa</td>
        <td>Sääʹmteʹǧǧ vueiʹnnlõõđi Etyj minoriteʹttväldduumniiʹǩǩin Aanrest</td>
      </tr>
      <tr>
        <td>Etyjin vähemmistövaltuutettu Kairat Abdrakhmanov vieraili Inarissa 15.-16.2.2023.</td>
        <td>Etyj minoriteʹttväldduumneǩ Kairat Abdrakhmanov kuõʹssji Aanrest 15.-16.2.2023.</td>
      </tr>
      <tr>
        <td>Vierailun aikana vähemmistövaltuutettu tapasi Saamelaiskäräjien puheenjohtajan Tuomas Aslak Juuson ja toisen varapuheenjohtajan Leo Aikion.</td>
        <td>Kueʹssreeis poodd minoriteʹttväldduumneǩ vueiʹnnlõõđi Sääʹmteeʹǧǧ saaǥǥjååʹđteeʹj Tuomas Aslak Juusoin da nuuʹbb väärrsaaǥǥjååʹđteeʹj Leo Aikioin.</td>
      </tr>
      <tr>
        <td>Lisäksi Saamelaiskäräjien toimielimistä inarinsaamelaisasiain neuvottelukunta ja nuorisoneuvosto tapasivat vähemmistövaltuutetun.</td>
        <td>Lââʹssen Sääʹmteeʹǧǧ tåimmorgaanin aanarsääʹmaaʹšši saǥstõõllâmkåʹdd da nuõrisuåvtõs vueiʹnnlõʹtte minoriteʹttväldduumniiʹǩǩin.</td>
      </tr>
      <tr>
        <td>– Kiitän vähemmistövaltuutettua tärkeästä vierailusta.</td>
        <td>– Späʹssbõõššâm minoriteʹttväldduumneeʹǩǩ tääʹrǩes kueʹssreeisast.</td>
      </tr>
      <tr>
        <td>Keskustelimme saamelaisille ajankohtaisista asioista, kuten saamelaiskäräjälain uudistamisen aiheuttamasta yleisestä tilanteesta ja sen tuomista jännitteistä.</td>
        <td>Saǥstõõlim säʹmmlaid ääiʹjpoddsaž aaʹššin, mâʹte sääʹmteʹǧǧlääʹjj oođeem šõõddtem aalmilaž vuõʹjjest da tõn puʹhttem tiâddõõzzin.</td>
      </tr>
      <tr>
        <td>Lisäksi vähemmistövaltuutettu oli kiinnostunut mm. ilmastonmuutoksen vaikutuksesta saamelaisiin perinteisiin elinkeinoihin ja kulttuuriin, sekä Saamelaiskäräjien mahdollisuuksista vaikuttaa päätöksentekoon, sanoo Saamelaiskäräjien puheenjohtaja Tuomas Aslak Juuso.</td>
        <td>Lââʹssen minoriteʹttväldduumneǩ leäi älšmam jm. äimmõsmuttâz vaikktõõzzâst säʹmmlai äʹrbbvuõđlaž jieʹllemvuõʹjjid da kulttuuʹre, di Sääʹmteeʹǧǧ vueiʹtlvažvuõđin vaaikted tuʹmmstõktuõjju, särnn Sääʹmteeʹǧǧ saaǥǥjååʹđteeʹjj Tuomas Aslak Juuso.</td>
      </tr>
      <tr>
        <td>Inarin vierailun aikana vähemmistövaltuutettu tapasi myös saamelaisten kotiseutualueen kuntien edustajia, totuus- ja sovintokomission edustajia ja saamelaisjärjestöjä, sekä kuuli saamelaisten perinteisten elinkeinojen ajankohtaisesta tilanteesta.</td>
        <td>Aanar kueʹssreeis poodd minoriteʹttväldduumneǩ vuõiʹni še säʹmmlai dommvuuʹd kooʹddi eeʹttǩeeʹjid, tuõttvuõtt- da suåvâdvuõttkomissio eeʹttǩeeʹjid da sääʹmorganisaatioid, di kuuli säʹmmlai äʹrbbvuõđlaž jieʹllemvueʹjji ääiʹjpoddsaž vueʹjjest.</td>
      </tr>
      <tr>
        <td>Tapaamisten lisäksi vähemmistövaltuutettu vieraili Yle Sápmin toimituksessa ja inarinsaamenkielisessä kielipesässä.</td>
        <td>Vueiʹnnlõõttmõõžži lââʹssen minoriteʹttväldduumneǩ kuõʹssji Yle Sápmi tååimtõõzzâst da aanarsääʹmǩiõllsaž ǩiõllpieʹzzest.</td>
      </tr>
      <tr>
        <td>Lisäksi vähemmistövaltuutettu vieraili varapuheenjohtaja Leo Aikion luona ja tutustui lähemmin poronhoitoon.</td>
        <td>Lââʹssen minoriteʹttväldduumneǩ kuõʹssji väärrsaaǥǥjååʹđteeʹjj Leo Aikio åʹrnn da tobdstõõđi pueʹrben puäʒʒhoiʹddjummša.</td>
      </tr>
      <tr>
        <td>Etyjin vähemmistövaltuutettu pyrkii ehkäisemään ja lievittämään jännitteitä, jotka liittyvät kansallisiin vähemmistöihin Etyjin alueella.</td>
        <td>Etyj minoriteʹttväldduumneǩ ǩiččal cõggâd da lääiʹveed tiâddõõzzid, kook õhttne meersaž minoriteeʹttid Etyj vuuʹdest.</td>
      </tr>
      <tr>
        <td>Työssä korostuu hiljainen diplomatia ja eri osapuolten välisen yhteistyön tukeminen.</td>
        <td>Tuâjast teäddai jõskk diplomatia da jeeʹres vuäʹssbeäʹl kõskksaž õhttsažtuâj tueʹrjjummuš.</td>
      </tr>
      <tr>
        <td>Lisätietoja:</td>
        <td>Lââʹssteâđaid:</td>
      </tr>
      <tr>
        <td>Tuomas Aslak Juuso Puheenjohtaja 040 687 3394 tuomas.juuso@samediggi.fi</td>
        <td>Tuomas Aslak Juuso Saaǥǥjååʹđteeʹjj 040 687 3394 tuomas.juuso@samediggi.fi</td>
      </tr>
      <tr>
        <td>Leo Aikio II varapuheenjohtaja 040 621 6505 leo.aikio@samediggi.fi</td>
        <td>Leo Aikio II saaǥǥjååʹđteeʹjj 040 621 6 505 leo.aikio@samediggi.fi</td>
      </tr>
      <tr>
        <td>Inka-Saara Arttijeff kansainvälisten asioiden sihteeri 010 839 3198 / 050 574 7629 inka-saara.arttijeff@samediggi.fi</td>
        <td>Inka-Saara Arttijeff meeraikõskksaž aaʹšši piisar 010 839 3 198 / 050 574 7 629 inka-saara.arttijeff@samediggi.fi</td>
      </tr>
    </table>
  </body>
</html>
