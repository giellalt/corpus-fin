<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjät hakee purkua KHO:n päätöksiin</td>
        <td>Sääʹmteʹǧǧ ååcc puʹrǧǧummuž ÂVV tuʹmmstõõǥǥid</td>
      </tr>
      <tr>
        <td>Saamelaiskäräjien hallitus hyväksyi purkuhakemuksen korkeimman hallinto-oikeuden (KHO) päätöksiin koskien vuosien 2011 ja 2015 saamelaiskäräjävaalien vaaliluetteloa.</td>
        <td>Sääʹmteeʹǧǧ halltõs priimi puʹrǧǧeemooccmõõžž ââʹlmõs vaaldšemvuõiggâz (ÂVV) tuʹmmstõõǥǥid, kook kuõʹsǩǩe iiʹjji 2011 da 2015 sääʹmteʹǧǧvaali vaal-loǥstõõǥǥ.</td>
      </tr>
      <tr>
        <td>Yhdistyneiden kansakuntien (YK) ihmisoikeuskomitea antoi 1. helmikuuta 2019 kaksi ratkaisua, joiden mukaan KHO:n päätökset vuosien 2011 ja 2015 saamelaiskäräjävaalien vaaliluettelosta loukkasivat ihmisoikeuksia.</td>
        <td>Õhttõõvvâm meerkooʹddi (ÕM) ooumažvuõiggâdvuõttkomitea uuʹdi täʹlvvmannu 1. peeiʹv 2019 kueʹhtt čåuddmõõžž, kooi mieʹldd ÂVV tuʹmmstõõǥǥ iiʹjji 2011 da 2015 sääʹmteʹǧǧvaali vaal-loǥstõõǥǥâst neeuʹrte ooumažvuõiggâdvuõđid.</td>
      </tr>
      <tr>
        <td>YK:n ihmisoikeuskomitea totesi päätöksissään, että saamelaisten vaaliluetteloon merkitseminen luetteloa laadittaessa on saamelaisen itsemääräämisoikeuden ydin.</td>
        <td>ÕM:i ooumažvuõiggâdvuõttkomitea tuõđi tuʹmmstõõǥǥineez, što saaʹmi vaal-loǥstõʹǩǩe mieʹrǩǩummuš loǥstõõǥǥ raajeeʹn lij sääʹm jiõččmieʹrreemvuõiggâdvuõđ väimmas.</td>
      </tr>
      <tr>
        <td>– Saamelaiskäräjien vaalilautakunta on saamelaisten itsemääräämisoikeuden institutionaalisen toteuttamisen tärkein instituutio.</td>
        <td>– Sääʹmteeʹǧǧ vaal-luʹvddkåʹdd lij sääʹm jiõččmieʹrreemvuõiggâdvuõđ institutionaalaž čõõđtummuž vääžnʼjummus instituutio.</td>
      </tr>
      <tr>
        <td>Valtion tehtävänä on suojata tätä itsemääräämisoikeutta, ja siten suojata vaalilautakunnan työskentelyä ja oikeusjärjestykseen perustuvaa harkintaa, kertoo puheenjohtaja Sanila-Aikio purkuhakemuksen perusteista.</td>
        <td>Riikk tuâjjan lij suõjjeed tän jiõččmieʹrreemvuõiggâdvuõđ, da tõn nalla suõjjeed vaal-luʹvddkååʹdd reâuggmõõžž da vuõiggâdvuõttriâššmõʹšše vuâđđõõvi tuʹmmjõõzz, maainâst saaǥǥjååʹđteei Sanila-Aikio puʹrǧǧeemooccmõõžži vuâđai pirr.</td>
      </tr>
      <tr>
        <td>“Ihmisoikeuskomitea painotti ratkaisuissaan saamelaisten itsemääräämisoikeutta asemansa ja yhteisönsä jäsenyyden osalta.</td>
        <td>“Ooumažvuõiggâdvuõttkomitea tieʹddii čåuddmõõžžstes saaʹmi jiõččmieʹrreemvuõiggâdvuõđ statuuzzâz da õutstõõzzâz vuäzzlažvuõđ vueʹzzest.</td>
      </tr>
      <tr>
        <td>Ihmisoikeuskomitea johti KP-sopimuksen 27 artiklasta ””sisäisen itsemääräämisoikeuden” käsitteen, jolla oli keskeinen merkitys ratkaisuissa.</td>
        <td>Ooumažvuõiggâdvuõttkomitea jååʹđti KP-suåppmõõžž 27 artiklast “siiskâž jiõččmieʹrreemvuõiggâdvuõđ” fiʹttõõzz, mâʹst leäi kõskksaž miârktõs čåuʹddmin.</td>
      </tr>
      <tr>
        <td>Tuohon sisäiseen itsemääräämisoikeuteen kuuluu saamelaisten oikeus ensisijaiseen päätösvaltaan ryhmän jäsenyydestä.</td>
        <td>Tõõzz siiskâž jiõččmieʹrreemvuõiggâdvuõʹtte kooll saaʹmi vuõiggâdvuõtt vuõss-sâjjsaž mieʹrreemväldda joouk vuäzzlažvuõđâst.</td>
      </tr>
      <tr>
        <td>Ihmisoikeuskomitea tukeutui tulkinta-aineistona myös YK:n yleiskokouksen vuonna 2007 hyväksymään alkuperäiskansojen oikeuksien julistukseen”, Saamelaiskäräjien hallituksen hyväksymässä purkuhakemuksessa todetaan.</td>
        <td>Ooumažvuõiggâdvuõttkomitea tuärjjõõđi tuʹlǩǩeemaunstõssân še ÕM:i õõlmâs-såbbar eeʹjj 2007 priimmâm alggmeerai vuõiggâdvuõđi čõõđtõʹsse”, tuõđât Sääʹmteeʹǧǧ halltõõzz priʹmmem puʹrǧǧeemooccmõõžžâst.</td>
      </tr>
      <tr>
        <td>Ihmisoikeuskomitea toteaa, että vuodesta 2011 lähtien KHO on poikennut sekä saamelaiskäräjälain 3 §:n sanamuodosta, että lainkohdan yhteisymmärrykseen perustuvasta tulkinnasta, kun se laissa edellytettyjen objektiivisten kriteerien sijasta on soveltanut omaa “kokonaisharkintaansa”.</td>
        <td>Ooumažvuõiggâdvuõttkomitea tuâtt, što eeʹjjest 2011 vueʹljeeʹl ÂVV lij čooʹrääm nuʹtt sääʹmteʹǧǧlääʹjj 3 § sääʹnnååʹblǩest ko lääʹjjpääiʹǩ õõutmiõllsažvuõʹtte vuâđđõõvi tuʹlǩǩummšest, ko tõt lääʹjjest õõlǥtum objektiivlaž kriteeʹri sââʹjest lij suåvldam jiiʹjjes “obbsmiõttmõõžžâs”.</td>
      </tr>
      <tr>
        <td>Saamelaiskäräjien vaalilautakunnan yksilöllinen tutkinta vaaliluetteloon ottamisesta oli nimenomaan perustunut laissa säädettyihin kriteereihin.</td>
        <td>Sääʹmteeʹǧǧ vaal-luʹvddkååʹdd oʹdinaknallšem tuʹtǩǩummuš vaal-loǥstõʹǩǩe väʹlddmest leäi vuõssmõsân vuâđđõõvvâm lääʹjjest šiõttuum kriteeʹrid.</td>
      </tr>
      <tr>
        <td>Suomen ratifioiman kansalais- ja poliittisia oikeuksia koskevan yleissopimuksen (ns. KP-sopimus) 2 (3) artiklan mukaan sopimusvaltio on velvollinen hyvittämään ihmisoikeusloukkauksen, milloin sellainen on todettu.</td>
        <td>Lääʹddjânnam ratifiâʹsttem meerlaž- da poliittlaž vuõiggâdvuõđid kuõskki õõlmâs-suåppmõõžž (ns. KP-suåppmõš) 2 (3) artikla mieʹldd suåppmõšriikk lij õõlǥtem suåvted ooumažvuõiggâdvuõttneuʹrrummuž kuäʹss nåkam lij tuõttum.</td>
      </tr>
      <tr>
        <td>Annetussa ratkaisussaan komitea toteaa, että tämä edellyttää ”täyden ennallistavan hyvityksen turvaamista”.</td>
        <td>Uvddum čåuddmõõžžstes komitea tuâtt, što tät õõlǥat “tiudd ouddlõʹsse mäccmõõžž staanummuž”.</td>
      </tr>
      <tr>
        <td>Ihmisoikeuskomitea toteaa myös erikseen, että Suomi on velvollinen tarkistamaan saamelaiskäräjälain 3 §:n siten, että varmistetaan että Saamelaiskäräjien vaalien kriteerit äänioikeudelle on määritelty ja niitä käytännössä sovelletaan tavalla, joka vastaa Saamen kansan oikeutta nauttia sisäistä itsemääräämisoikeutta.</td>
        <td>Ooumažvuõiggâdvuõttkomitea tuâtt jeeʹrab še, što Lääʹddjânnam lij õõlǥtem tääʹrǩsted sääʹmteʹǧǧlääʹjj 3 § nuʹtt, što ainsmââʹttet što Sääʹmteeʹǧǧ vaali kriteeʹr jiõnstemvuõiggâdvuõʹtte lie meäʹrtõllum da tõid vueʹjjest suåvldet naaʹlin, kåått vaʹsttad Sääʹm meer vuõiggâdvuõđ naaudšed siiskâž jiõččmieʹrreemvuõiggâdvuõđ.</td>
      </tr>
      <tr>
        <td>Suomi on myös velvollinen ottamaan kaikki tarpeelliset askeleet sen varmistamiseksi, että vastaavilta loukkauksilta vältytään tulevaisuudessa.</td>
        <td>Lääʹddjânnam lij õõlǥtem väʹldded še puk tarbbsõõzz laauʹǩid tõn ainsmâʹttma, što vaʹstteei neeuʹrtummšid vueiʹtet puõʹttivuõđâst veäʹltted.</td>
      </tr>
      <tr>
        <td>YK:n ihmisoikeuskomitea julkaisi 1. helmikuuta 2019 kaksi ratkaisua valituksiin vuosien 2011 ja 2015 saamelaiskäräjävaaleihin liittyvistä korkeimman hallinto-oikeuden ratkaisuista.</td>
        <td>ÕM:i ooumažvuõiggâdvuõttkomitea õlmstõõʹtti täʹlvvmannu 1. peeiʹv 2019 kueʹhtt čåuddmõõžž vaiddlõõzzin, kook kuõʹsǩǩe iiʹjji 2011 da 2015 sääʹmteʹǧǧvaali ââʹlmõs vaaldšemvuõiggâz čåuddmõõžžid.</td>
      </tr>
      <tr>
        <td>Ratkaisujen mukaan KHO:n päätökset, joilla Saamelaiskäräjien vaaliluetteloon otettiin 97 henkilöä vastoin Saamelaiskäräjien vaalilautakunnan ja hallituksen kantaa, loukkasivat KP-sopimuksen 25 artiklaa sekä yksin että yhdessä 27 artiklan kanssa ja tulkittuna 1 artiklan valossa.</td>
        <td>Čåuddmõõžži mieʹldd ÂVV tuʹmmstõõǥǥ, koin Sääʹmteeʹǧǧ vaal-loǥstõʹǩǩe vaʹlddeš 97 ooumžed vuâstta Sääʹmteeʹǧǧ vaal-luʹvddkååʹdd da halltõõzz vuäinlmõõžž, neeuʹrte KP-suåppmõõžž 25 artikla nuʹtt õhttu ko õõutsââʹjest 27 artiklain da 1 artikla tuʹlǩǩeem vuâđald.</td>
      </tr>
      <tr>
        <td>Näistä sopimuskohdista 25 artikla koskee poliittisia osallistumisoikeuksia, 27 artikla vähemmistöjen oikeuksia ja 1 artikla kansojen itsemääräämisoikeutta.</td>
        <td>Täin suåppmõšpaaiʹǩin 25 artikla kuâskk poliittlaž vuässõõttâmvuõiggâdvuõđid, 27 artikla uuʹccbõs joouki vuõiggâdvuõđid da 1 artikla meerai jiõččmieʹrreemvuõiggâdvuõđ.</td>
      </tr>
      <tr>
        <td>Suomen tulee raportoida komitealle kuuden kuukauden sisällä niistä toimenpiteistä, joihin ratkaisujen takia on ryhdytty.</td>
        <td>Lääʹddjânnam âlgg raportâʹstted komiteaaʹje kuuđ mannu seʹst tõi tuåimi pirr, koid čåuddmõõžži diõtt lij riõmmum.</td>
      </tr>
      <tr>
        <td>Saamelaiskäräjien hallitus päätti kokouksessaan 4. helmikuuta aloittaa purkuhakemuksen valmistelun KHO:n asiaa koskevista päätöksistä.</td>
        <td>Sääʹmteeʹǧǧ halltõs tuʹmmji såbbreʹstes täʹlvvmannu 4. peeiʹv altteed puʹrǧǧeemooccmõõžži valmštõõllmõõžž ÂVV ääʹšš kuõskki tuʹmmstõõǥǥin.</td>
      </tr>
      <tr>
        <td>Purkuhakemuksen on laatinut OTT Markku Kiikeri.</td>
        <td>Puʹrǧǧeemooccmõõžž lij raajjam VTD (vuõiggâdvuõtt-tiõđ dåhttar, OTT) Markku Kiikeri.</td>
      </tr>
      <tr>
        <td>Saamelaiskäräjien hallitus päätti kokouksessaan 6. maaliskuuta pyytää pikaista neuvottelua ulkoministeriöltä ja oikeusministeriöltä YK:n ihmisoikeuskomitean ratkaisuun liittyen.</td>
        <td>Sääʹmteeʹǧǧ halltõs tuʹmmji såbbreʹstes pâʹsslašttâm-mannu 6. peeiʹv raukkâd sõõrǥab saǥstõõllmõõžž ålggministeriast da vuõiggâdvuõttministeriast ÕM:i ooumažvuõiggâdvuõttkomitea čåuddmõõžž kuõskeeʹl.</td>
      </tr>
      <tr>
        <td>Lisäksi Saamelaiskäräjien hallitus päätti kokouksessaan 28.-29.3.2019 järjestää asiasta kuulemistilaisuuden Sámi Árvvut yhdistykselle.</td>
        <td>Lââʹssen Sääʹmteeʹǧǧ halltõs tuʹmmji såbbreʹstes 28.-29.3.2019 riâššâd ääʹššest kuullâmpoodd Sámi Árvvut õhttõʹsse.</td>
      </tr>
      <tr>
        <td>Saamelaiskäräjien hallituksen kokous 6/2019 pidettiin 28.-29.3.2019.</td>
        <td>Sääʹmteeʹǧǧ halltõõzz såbbar 6/2019 õʹnneš 28.-29.3.2019.</td>
      </tr>
      <tr>
        <td>Kokouksen pöytäkirja julkaistaan Saamelaiskäräjien dokumenttipankissa kahden viikon kuluessa kokouksen pitämisestä.</td>
        <td>Såbbar påʹrddǩeeʹrj õlmstââʹttet Sääʹmteeʹǧǧ dokumeʹnttbaaŋkâst kueʹhtt neäʹttel seʹst såbbar ââʹnnmest.</td>
      </tr>
      <tr>
        <td>Saamelaiskäräjien tiedote 1.2.2019: YK:n ihmisoikeuskomitea: KHO:n päätökset vuoden 2015 saamelaiskäräjävaalien vaaliluettelosta loukkasivat ihmisoikeuksia</td>
        <td>Sääʹmteeʹǧǧ teâđtõs 1.2.2019: ÕM:i ooumažvuõiggâdvuõttkomitea: ÂVV tuʹmmstõõǥǥ eeʹjj 2015 sääʹmteʹǧǧvaali vaal-loǥstõõǥǥâst neeuʹrte ooumažvuõiggâdvuõđid</td>
      </tr>
      <tr>
        <td>Ratkaisu ihmisoikeuskomitean internet-sivuilla osoitteessa: https://tbinternet.ohchr.org/Treaties/CCPR/Shared%20Documents/FIN/CCPR_C_124_D_2668_2015_28169_E.pdf</td>
        <td>Čåuddmõš ooumažvuõiggâdvuõttkomitea neʹttseeidain addrõõzzâst: https://tbinternet.ohchr.org/Treaties/CCPR/Shared%20Documents/FIN/CCPR_C_124_D_2668_2015_28169_E.pdf</td>
      </tr>
      <tr>
        <td>Lisätietoja:</td>
        <td>Lââʹssteâđ:</td>
      </tr>
      <tr>
        <td>Saamelaiskäräjien puheenjohtaja Tiina Sanila-Aikio puh. 050 300 1780, tiina.sanila-aikio(at)samediggi.fi</td>
        <td>Sääʹmteeʹǧǧ saaǥǥjååʹđteei Tiina Sanila-Aikio teʹl. 050 300 1780, tiina.sanila-aikio(at)samediggi.fi</td>
      </tr>
      <tr>
        <td>Saamelaiskäräjien dokumenttipankki – Kokousasiakirjat</td>
        <td>Saamelaiskäräjien dokumenttipankki – Kokousasiakirjat</td>
      </tr>
      <tr>
        <td>Saamelaiskäräjien dokumenttipankki – Aloitteet, esitykset, lausunnot ja muut – Purkuhakemus</td>
        <td>Saamelaiskäräjien dokumenttipankki – Aloitteet, esitykset, lausunnot ja muut – Purkuhakemus</td>
      </tr>
    </table>
  </body>
</html>
