<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Dihtosis-toiminta laajenee alakouluihin</td>
        <td>Dihtosis-tuåimmjummuš veiddan vueʹllškooulid</td>
      </tr>
      <tr>
        <td>Saamelaiskäräjien nuorisoneuvoston ja Nuorten Akatemian Dihtosis-hanke on välittänyt saamelaistietoa ja tarjonnut toiminnallisia työpajoja yläkouluille sekä toisen asteen oppilaitoksille jo kahden vuoden ajan.</td>
        <td>Sääʹmteeʹǧǧ nuõrisuåvtõõzz da Nuõri Akademia Dihtosis-haʹŋǩǩõs lij vääʹltam sääʹmmteâđ da taʹrjjääm tuåimmjemnallšem tuâjjpaaʹjid pââiškooulid di nuuʹbb tääʹss mättjemstroiʹttlid juʹn kueiʹt eeʹjj ääiʹj.</td>
      </tr>
      <tr>
        <td>Nyt hanke laajenee myös alakouluihin!</td>
        <td>Ååʹn haʹŋǩǩõs veiddan še vueʹllškooulid!</td>
      </tr>
      <tr>
        <td>Työpajat</td>
        <td>Tuâjjpääʹj</td>
      </tr>
      <tr>
        <td>Syksyn aikana Dihtosis-hankkeessa on kierretty alakouluissa, testattu eri harjoituksia ja räätälöity työpajoja siten, että ne soveltuvat niin alakoulun pienemmille lapsille kuin vanhemmillekin oppilaille.</td>
        <td>Čõõuč äiʹǧǧen Dihtosis-haʹŋǩǩõõzzâst lie kârvvam vueʹllškooulin, teʹsttääm jeeʹres harjjtõõzzid da raajjâm tuâjjpaaʹjid nåkkmen, što tõk sueʹppe nuʹtt vueʹllškooul uuʹccab päärnaid ǥu še puärrsab mättʼtõõttjid.</td>
      </tr>
      <tr>
        <td>Työpajoissa lapset esimerkiksi tutkivat sanoja ja kuvia, pelaavat tietokilpailua tai tutustuvat videoiden muodossa saamenpukuihin.</td>
        <td>Tuâjjpââʹjin päärna ouddmiârkkân tuʹtǩǩee saaʹnid da snimldõõǥǥid, seäʹrre teâttǩeâšttõõttmõõžž leʹbe tobdstâʹtte videoin sääʹmpihttsid.</td>
      </tr>
      <tr>
        <td>Alakoulujen pienimmät voivat tutustua aiheeseen myös värityskuvien, perinteisten tarinoiden sekä laulun ja leikin kautta.</td>
        <td>Vueʹllškoouli uuʹccmõõzz vuäiʹtte tobdstõõttâd temma še euʹnneemkaarti, äʹrbbvuõđlaž mainnsi da laaul di siõri mieʹldd.</td>
      </tr>
      <tr>
        <td>Alakouluille työpajan voi tilata 45 minuutin maistiaisena, mutta sen voi halutessaan ottaa myös pidempänä tuplatuntina ja tauottaa välitunnilla.</td>
        <td>Vueʹllškooulid tuâjjpääʹj vuäitt tiʹllʼjed 45 minuutt kooskžen, leâša tõn vuäitt nuʹtt haaʹleeʹl väʹldded še kuuʹǩǩab tobllčiâssân da väʹldded čiâsskõõut tõn kõõskâst.</td>
      </tr>
      <tr>
        <td>Dihtosis -työpajat ovat tilattavissa sekä etä- että lähivierailuina.</td>
        <td>Dihtosis -tuâjjpääʹj lie tiʹllʼjemnalla kuhttu ougglõs- di âʹlddkueʹssreeisain.</td>
      </tr>
      <tr>
        <td>Etävierailuja toteutetaan valtakunnallisesti;</td>
        <td>Ougglõskueʹssreeisaid čõõđtet obb jânnmest;</td>
      </tr>
      <tr>
        <td>lähivierailun voi tilata pääkaupunkiseudulle, Turkuun, Jyväskylään, Ouluun ja Rovaniemelle sekä näiden lähiseuduille.</td>
        <td>âʹlddkueʹssreeis vuäitt tiʹllʼjed vueiʹvvgååradvoudda, Turku-gåårda, Jyväskylä-gåårda, Oulu-gåårda da Ruäʹvnjaʹrǧǧe di täi âʹlddvuuʹdid.</td>
      </tr>
      <tr>
        <td>Pieni peli saamelaisista</td>
        <td>Uʹcc speâll säʹmmlain</td>
      </tr>
      <tr>
        <td>Työpajojen lisäksi hankkeessa on syksyllä kehitetty uusi peli 4–6-luokkalaisille.</td>
        <td>Tuâjjpaaʹji lââʹssen haʹŋǩǩõõzzâst lij čâhčča rajjum ođđ speâll 4-6 -klassniiʹǩǩid.</td>
      </tr>
      <tr>
        <td>Pieni peli saamelaisista tarjoaa perustietoa siitä, keitä saamelaiset ovat ja mitkä piirteet tekevät heidän kulttuuristaan ainutlaatuisen.</td>
        <td>Uʹcc speâll säʹmmlain taʹrjjad vuâđđteâđ tõʹst, ǩeäk säʹmmla lie da mäʹhtt sij kulttuur lij jiiʹjjesnallšem da oʹdinaknallšem.</td>
      </tr>
      <tr>
        <td>Pelitehtävät käsittelevät muun muassa historiaa, saamelaisaluetta, kieliä, saamenkielisiä lasten ohjelmia, saamenpukua ja saamelaismusiikkia.</td>
        <td>Speâlltuâi ǩiõttʼtâʹlle jeärbi mieʹldd historia, sääʹmvuuʹd, ǩiõlid, sääʹmǩiõllsaž päärnai prograammid, sääʹmpihttâz da sääʹm-musiikk.</td>
      </tr>
      <tr>
        <td>Lisäksi Dihtosis-hankkeen materiaalivalikoimasta löytyy yhä Sukellus saamelaiskulttuuriin -peli, jossa mennään hieman pintaa syvemmälle.</td>
        <td>Lââʹssen Dihtosis-haʹŋǩǩõõzz materiaalvaalljstõõǥǥâst käunnai Čaaŋŋlummuš sääʹmkulttuuʹre -speâll, koʹst mõõnât siõmmna ooʹle čiŋŋlõʹbbe.</td>
      </tr>
      <tr>
        <td>Yläkouluille ja toiselle asteelle suunnatussa pelissä käsitellään perustiedon lisäksi muun muassa alkuperäiskansoja, kulttuurista omimista sekä saamelaisten kokemaa syrjintää.</td>
        <td>Pââiškooulid da nuuʹbb tässa rajjum speâlast ǩiõttʼtõõlât vuâđđteâđ lââʹssen jeäʹrbi mieʹldd alggmeeraid, kulttuurlaž appropriaatio di säʹmmlaid tillʼlõvvum čårstummuž.</td>
      </tr>
      <tr>
        <td>Peli julkaistaan myös pohjoissaameksi alkuvuodesta.</td>
        <td>Speâll õlmstââʹttet še tâʹvvsääʹmǩiõʹlle eeʹjj aalǥâst.</td>
      </tr>
      <tr>
        <td>Molemmat mobiilipelit toimivat Seppo-alustalla.</td>
        <td>Kuhttu mobiilspeâll tuåimma Seppo-vuâlžest.</td>
      </tr>
      <tr>
        <td>Ne ovat oppilaitoksille ja muille nuorten ryhmille täysin maksuttomia, eikä tilaajalla tarvitse olla valmiiksi Seppo-lisenssiä.</td>
        <td>Tõk lie mättjemstroiʹttlid da jeeʹres nuõri jooukid aaibâs määusteʹmes, ij-ǥa tiʹllʼjeei taarbâž Seppo-liseens ni vooʹps.</td>
      </tr>
      <tr>
        <td>Pelin pelaaminen kestää tunnin verran.</td>
        <td>Speâl speâllmõš peštt čiâss veeʹrd.</td>
      </tr>
      <tr>
        <td>Saamelaistiedolle tarvetta</td>
        <td>Sääʹmteâđ taarbšet</td>
      </tr>
      <tr>
        <td>Perusopetuksen opetussuunnitelman perusteet pohjautuvat arvomaailmaan, jonka kantavina voimina mainitaan muun muassa yhdenvertaisuus, ihmisoikeuksien kunnioittaminen ja kulttuurisen moninaisuuden rikkaus.</td>
        <td>Vuâđđmättʼtõõzz mättʼtemplaan vuâđ vuâđđa ärvvmailmma, koon kuõʹddi viõǥǥin peäggtet jeäʹrbi mieʹldd õõutverddsažvuõtt, ooumažvuõiggâdvuõđi ciʹsttjummuš da kulttuurlaž määŋgnallšemvuõđ reeʹǧǧesvuõtt.</td>
      </tr>
      <tr>
        <td>Näin ollen myös monipuolinen saamelaistieto ja sen linkittäminen Suomen historiaan ja nykypäivään on opetuksessa tärkeää.</td>
        <td>Nuʹtt-ba še määŋgpeällsaž sääʹmteâtt da tõn liŋkkummuš Lääʹddjânnam historiaaʹje da ânnʼjõžpeivva lij mättʼtõõzzâst vääžnai.</td>
      </tr>
      <tr>
        <td>Saamelaislapset ja -nuoret saavat peruskoulussa hyvin vähän tarttumapintaa omaan kulttuuriinsa.</td>
        <td>Sääʹmpäärna da -nuõr vuäǯǯa vuâđđškooulâst tuõđi occanj teâđ jiiʹjjes kulttuurâst.</td>
      </tr>
      <tr>
        <td>Tuoreen opetus- ja kulttuuriministeriön tilaaman selvityksen mukaan saamelaistietoa ei juurikaan löydy oppikirjoista, ja toisinaan tieto on väärää.</td>
        <td>Võõrâs Mättʼtõs- da kulttuurministeria tiʹllʼjam čiõʹlǧǧõõzz mieʹldd sääʹmteâđ ij eiʹddvaa ni kaunnu mättjemǩiiʹrjin, da måtmešt teâtt lij puästtad.</td>
      </tr>
      <tr>
        <td>Oppikirjat saattavat muun muassa sisältää kuvia ”saamenpuvuista”, jotka eivät ole aitoja.</td>
        <td>Mättjemǩeeʹrj vuäiʹtte jeäʹrbi mieʹldd ââʹnned seʹst snimldõõǥǥid “sääʹmpihttsin”, kook jeäʹla grååtnai.</td>
      </tr>
      <tr>
        <td>Saamelaiskäräjien ja Nuorten Akatemian Dihtosis-hanke paikkaa tätä aukkoa.</td>
        <td>Sääʹmteeʹǧǧ da Nuõri Akademia Dihtosis-haʹŋǩǩõs tuuŋŋast tän reäiʹj.</td>
      </tr>
      <tr>
        <td>Hanketta toteutetaan yhdessä Saamelaiskäräjien nuorisoneuvoston kanssa.</td>
        <td>Haʹŋǩǩõõzz tueʹjjeet õõutsââʹjest Sääʹmteeʹǧǧ Nuõrisuåvtõõzzin.</td>
      </tr>
      <tr>
        <td>Saamelaisnuorilla on merkittävä rooli sekä hankkeen suunnittelussa, kehittämisessä että sen toteuttamisessa.</td>
        <td>Sääʹmnuõrin lij miârkteei rool nuʹtt haʹŋǩǩõõzz plaanummšest, ooudâsviikkmõõžžâst, ǥu še tõn čõõđtummšest.</td>
      </tr>
      <tr>
        <td>Kaikki tieto, kuvat ja videot, jotka ovat mukana Dihtosis-hankkeen materiaaleissa ovat saamelaisnuorten valitsemia tai hyväksymiä.</td>
        <td>Puk teâtt, snimldõõǥǥ da video, kook lie mieʹldd Dihtosis-haʹŋǩǩõõzz materiaalin lie sääʹmnuõri vaʹlljuum leʹbe priimmâm.</td>
      </tr>
      <tr>
        <td>Kuinka juhlia kansallispäivää?</td>
        <td>Mäʹhtt juuhlʼjed meersažpeeiʹv?</td>
      </tr>
      <tr>
        <td>Kannustamme kaikkia oppilaitoksia juhlimaan saamelaisten kansallispäivää 6.2.!</td>
        <td>Äʹjšmâʹttep puk mättjemstroiʹttlid juuhlʼjed säʹmmlai meersažpeeiʹv 6.2.!</td>
      </tr>
      <tr>
        <td>Jos tilaat ajoissa, ehdit vielä saada työpajan luokallesi juhlapäivän tienoille.</td>
        <td>Jõs tiʹllʼjak ääiʹjbeäʹlnn, õõstak võl vuäǯǯad tuâjjpääʹjj klaassad juuʹhlpeeiʹv luzz.</td>
      </tr>
      <tr>
        <td>Myös peli on innostava tapa oppia uutta.</td>
        <td>Še speâll lij älšmõʹtti nääʹll mättjed oođâs.</td>
      </tr>
      <tr>
        <td>Pelien monipuoliset tehtävät herättävät keskustelua vielä tunnin jälkeenkin.</td>
        <td>Speâlai määŋgpeällsaž tuâi kaggâʹtte saǥstõõllmõõžž võl čiâss mâŋŋa.</td>
      </tr>
      <tr>
        <td>Kansallispäiväksi on myös tarjolla saamelaiskulttuuria käsittelevä tietovisa –aamunavaus.</td>
        <td>Meersažpeeiʹv vääras lij še taʹrjjeemnalla sääʹmkulttuur ǩiõttʼtõõlli teâttǩeâštt -tueʹlesäävummuž.</td>
      </tr>
      <tr>
        <td>Täältä voit tilata pelit ja kouluvierailut</td>
        <td>Tääiʹben vuäitak tiʹllʼjed speâlaid da škooulkueʹssreeisaid</td>
      </tr>
      <tr>
        <td>Täältä voit ladata aamunavauksen kansallispäiväksi</td>
        <td>Tääiʹben vuäitak laaddâd tueʹlesäävummuž meersažpeeiʹv vääras</td>
      </tr>
      <tr>
        <td>Dihtosis-hanketta rahoittaa opetus- ja kulttuuriministeriö.</td>
        <td>Dihtosis-haʹŋǩǩõõzz teäggat mättʼtõs- da kulttuurministeria.</td>
      </tr>
      <tr>
        <td>Hankeaika: 1.9.2020-30.6.2021.</td>
        <td>Haʹŋǩǩõsäiʹǧǧ: 1.9.2020-30.6.2021</td>
      </tr>
      <tr>
        <td>Lisätietoja:</td>
        <td>Lââʹssteâđ:</td>
      </tr>
      <tr>
        <td>Saamelaiskäräjät</td>
        <td>Sääʹmteʹǧǧ</td>
      </tr>
      <tr>
        <td>Nuorisoneuvoston puheenjohtaja Anni-Sofia Niittyvuopio, puh 040 7082 072, anni-sofia.niittyvuopio(at)samediggi.fi</td>
        <td>Nuõrisuåvtõõzz saaǥǥjååʹđteei Anni-Sofia Niittyvuopio, teʹl. 040 7082 072, anni-sofia.niittyvuopio(at)samediggi.fi</td>
      </tr>
      <tr>
        <td>Nuorisosihteeri Elli-Marja Hetta puh. 010 8393134, elli-marja.hetta(at)samediggi.fi</td>
        <td>Nuõripiisar Elli-Marja Hetta teʹl. 010 8393134, elli-marja.hetta(at)samediggi.fi</td>
      </tr>
      <tr>
        <td>Nuorten Akatemia</td>
        <td>Nuõri Akademia</td>
      </tr>
      <tr>
        <td>Projektipäällikkö, Ulla Saalasti Puh. 040 567 4203 ulla.saalasti(at)nuortenakatemia.fi</td>
        <td>Projeʹkttšuurmõs, Ulla Saalasti teʹl. 040 567 4203 ulla.saalasti(at)nuortenakatemia.fi</td>
      </tr>
      <tr>
        <td>Maria Aikio Projektikoordinaattori puh. +358 40 8470 862 maria.</td>
        <td>Maria Aikio Projeʹkttkoordinaattor teʹl. +358 40 8470 862 maria.</td>
      </tr>
      <tr>
        <td>aikio[at]nuortenakatemia.fi</td>
        <td>aikio[at]nuortenakatemia.fi</td>
      </tr>
    </table>
  </body>
</html>
