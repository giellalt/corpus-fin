<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaisten kotiseutualueen luonnonsuojeluasioissa kokoonnuttiin Nellimissä</td>
        <td>Säʹmmlai dommvuuʹd luâttsuõjjlemaaʹšši diõtt noorõʹtteš Njeäʹllmest</td>
      </tr>
      <tr>
        <td>Ympäristöministeriö, Lapin ELY-keskus, Metsähallitus ja Saamelaiskäräjät kokoontuivat Luonnonsuojelukäräjille Nellimissä 10.-11.8.2022.</td>
        <td>Pirrõsministeria, Lappi JJP-kõõskõs, Meäʹcchalltõs da Sääʹmteʹǧǧ noorõʹtte Luâttsuõjjlemtegga Njeäʹllmest 10.-11.8.2022.</td>
      </tr>
      <tr>
        <td>Luonnonsuojelukäräjät on saamelaisten kotiseutualueen valtion maiden luonnonsuojelusta vastaavien viranomaisten ja Saamelaiskäräjien yhteistyötä edistävä vuosittain järjestettävä tapaaminen.</td>
        <td>Luâttsuõjjlemteʹǧǧ lij säʹmmlai dommvuuʹd riikk jânnmi luâttsuõjjlummšest vaʹstteei veʹrǧǧniiʹǩǩi da Sääʹmteeʹǧǧ õhttsažtuâj oouʹdeei juõʹǩǩ eeʹjj jäʹrjstum kaaunõõttmõš.</td>
      </tr>
      <tr>
        <td>Tämän vuoden pääteemana oli Inarijärvi ja sen alueen saamelaiskulttuuri.</td>
        <td>Tän eeʹjj väʹlddteema leäi Aanarjäuʹrr da tõn vuuʹd sääʹmkulttuur.</td>
      </tr>
      <tr>
        <td>Tapaamisen aluksi käytiin läpi osallistuvien tahojen ajankohtaiskatsaukset, jonka jälkeen syvennyttiin tämän vuoden teeman käsittelyyn.</td>
        <td>Kaaunõõttmõõžž aalǥâst mõʹnneš čõõđ vuässõõtti vueʹsspieʹli ääiʹjpoddsaž ǩiõčldõõǥǥid, mâŋŋa tõʹst vuäjjneš tän eeʹjj teema ǩiõttʼtõõllma.</td>
      </tr>
      <tr>
        <td>Osallistujat perehtyivät muun muassa inarinsaamelaiseen kulttuuriin, Inarijärven vesistön tilaan ja sen kehittymiseen sekä Inarijärven säännöstelyyn.</td>
        <td>Vuässõõtti vuäjjne jeeʹrab mieʹldd aanarsääʹm kulttuuʹre, Aanarjääuʹr čääʹccvuuʹd vuâkka da tõn ouddnummša di Aanarjääuʹr tuuʹlvtummša.</td>
      </tr>
      <tr>
        <td>Lisäksi Luonnonsuojelukäräjät tutustui YK:n elintarvike- ja maatalousjärjestön (FAO) ruokaturvaraporttiin , jossa yhtenä osana käsiteltiin Nellimissä asuvien inarinsaamelaisten ruokajärjestelmää.</td>
        <td>Luâttsuõjjlemteʹǧǧ tobdstõõđi veâl ÕM veärraaunâs- da mäddtäällorgaan (FAO) veärrstaanrapoʹrtte , koonn õhttân vueʹssen ǩiõttʼtõʹlleš Njeäʹllmest jälsteei aanarsäʹmmlai veärr-riâšldõõǥǥ.</td>
      </tr>
      <tr>
        <td>Luonnonsuojelukäräjät vieraili myös Inarin Kirakkajoella ja tutustui meneillään olevaan jokialueen ennallistamiseen sekä taimenen kutualueiden kunnostukseen.</td>
        <td>Luâttsuõjjlemteʹǧǧ kõʹllʼji še Aanar Kirakkajooǥǥâst da tobdstõõđi jååʹttmen åårrai jokkvuuʹd oouʹdab vuâkka sättmõʹšše di kuuʹǯ koođđâmvuuʹdi laaddmõʹšše.</td>
      </tr>
      <tr>
        <td>– Osallistuin ensimmäistä kertaa Luonnonsuojelukäräjille ja olen iloinen tästä arvokkaasta yhteistyötapaamisesta.</td>
        <td>– Vuässõʹttem vuõssmõs vuâra Luâttsuõjjlemtegga da muʹst lij šiõǥǥ miõll tän kaallšõs õhttsažtuâjjkaaunõõttmõõžž diõtt.</td>
      </tr>
      <tr>
        <td>Pidän tärkeänä, että pääsemme keskustelemaan ajankohtaisista asioista, vaihtamaan tietoja ja samalla tutustumaan saamelaisten kotiseutualueen erityispiirteisiin, sanoo Saamelaiskäräjien II varapuheenjohtaja Leo Aikio.</td>
        <td>Âânam tääʹrǩes äʹššen, što piâssâp saǥstõõllâd ääiʹjpoddsaž aaʹšši pirr, vaajted teâđaid da seämmast tobdstõõttâd säʹmmlai dommvuuʹd jiijjâsnallšemvuõʹtte, ceälkk Sääʹmteeʹǧǧ II väärrsaaǥǥjååʹđteei Leo Aikio.</td>
      </tr>
      <tr>
        <td>Saamelaiskäräjiltä Luonnonsuojelukäräjille osallistuivat II varapuheenjohtaja Leo Aikio, elinkeino- ja ympäristölakimiessihteeri Sarita Kämäräinen, elinkeinosihteeri Laura Olsén-Ljetoff, ympäristösihteeri Tiina Lovisa Solbär ja viestintäsihteeri Johanna Alatorvinen.</td>
        <td>Sääʹmteeʹǧǧest Luâttsuõjjlemtegga vuässõʹtte II väärrsaaǥǥjååʹđteei Leo Aikio, jieʹllemvueʹǩǩ- da pirrõslääʹǩǩpiisar Sarita Kämäräinen, jieʹllemvueʹǩǩpiisar Laura Olsén-Ljetoff, pirrõspiisar Tiina Lovisa Solbär da saaǥǥtempiisar Johanna Alatorvinen.</td>
      </tr>
      <tr>
        <td>Luonnonsuojelukäräjät on kokoontunut vuodesta 2002 alkaen säännöllisesti.</td>
        <td>Luâttsuõjjlemteʹǧǧ lij noorõõttâm eeʹjjest 2002 ääʹljeeʹl meäʹrmeâldlânji.</td>
      </tr>
      <tr>
        <td>Koronapandemian aikana tapaamisiin on tullut kahden vuoden tauko.</td>
        <td>Koronapandemia ääiʹj kaaunõõttmõõžžid lij šõddâm kuõiʹt eeʹjj kõskk.</td>
      </tr>
      <tr>
        <td>Seuraava tapaaminen järjestetään jälleen tulevana vuonna.</td>
        <td>Pueʹtti kaaunõõttmõõžž jäʹrjstet eʹpet pueʹtti eeʹjj.</td>
      </tr>
      <tr>
        <td>Kuva: Osana ohjelmaa Luonnonsuojelukäräjät tutustui inarinsaamelaiseen ruokakulttuuriin ja iltapalaksi savustettiin Inarijärvestä pyydettyä siikaa.</td>
        <td>Snimldõk: Vueʹssen prograammâst Luâttsuõjjlemteʹǧǧ tobdstõõđi aanarsääʹm veärrkulttuuʹre da jeäʹǩǩesveärran suõvsteš Aanarjääuʹrest koddum šaapš.</td>
      </tr>
      <tr>
        <td>Kuva: Johanna Alatorvinen/ Saamelaiskäräjät.</td>
        <td>Snimldõk: Johanna Alatorvinen/ Sääʹmteʹǧǧ.</td>
      </tr>
      <tr>
        <td>Lisätietoja:</td>
        <td>Lââʹssteâđ:</td>
      </tr>
      <tr>
        <td>Leo Aikio II varapuheenjohtaja 040 621 6505 leo.aikio@samediggi.fi</td>
        <td>Leo Aikio II väärrsaaǥǥjååʹđteei 040 621 6505 leo.aikio@samediggi.fi</td>
      </tr>
    </table>
  </body>
</html>
