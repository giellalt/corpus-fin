<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">opetus-_ja_kulttuuriministeriolta_rahoitus_dihtosis-hankkeen_kolmannelle_vuodelle.html</prop>
  </header>
  <body>
    <tu>
      <tuv xml:lang="fin">
        <seg>Opetus- ja kulttuuriministeriöltä rahoitus Dihtosis-hankkeen kolmannelle vuodelle</seg>
      </tuv>
      <tuv xml:lang="sms">
        <seg>Mättʼtõs- da kulttuurministeriast teäggtõs Dihtosis-haʹŋǩǩõõzz kuälmad ekka</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien Nuorisoneuvoston ja Nuorten Akatemian Dihtosis-hankkeen toimintaa laajennetaan myös alakouluihin.</seg>
      </tuv>
      <tuv xml:lang="sms">
        <seg>Sääʹmteeʹǧǧ Nuõrisuåvtõõzz da Nuõri Akademia Dihtosis- haʹŋǩǩõõzz tuåimmjummuž veeideed še vueʹllškoouʹlid.</seg>
      </tuv>
    </tu>
    <tu>
      <tuv xml:lang="fin">
        <seg>– Opetus- ja kulttuuriministeriön myöntämä rahoitus antaa nuorisoneuvostolle mahdollisuuden jatkaa tarpeellista työtä tietoisuuden lisäämiseksi.</seg>
      </tuv>
      <tuv xml:lang="sms">
        <seg>– Mättʼtõs- da kulttuurministeria miõttâm teäggtõs oudd nuõrisuåvtõʹsse vueiʹttemvuõđ juäʹtǩǩed tarbbsõs tuâi tieʹttemvuõđ lââʹzztummšen.</seg>
      </tuv>
    </tu>
    <tu>
      <tuv xml:lang="fin">
        <seg>Kouluvierailut ovat olleet erittäin suosittuja, mikä tuo esille myös niiden tarpeellisuuden.</seg>
      </tuv>
      <tuv xml:lang="sms">
        <seg>Škooulkueʹssreeis lie leämmaš õnnum samai pueʹrren, mii pohtt õuʹdde še tõõi taʹrbbesvuõđ.</seg>
      </tuv>
    </tu>
    <tu>
      <tuv xml:lang="fin">
        <seg>Kouluvierailuja on tilattu pääasiassa eteläiseen Suomeen, joten olemme samalla myös saavuttaneet kotiseutualueen ulkopuolella asuvia saamelaisnuoria.</seg>
      </tuv>
      <tuv xml:lang="sms">
        <seg>Škooulkueʹssreeisaid lie tiʹllʼjam vueiʹvvääʹššest Saujjlääʹddjânnma, de tõn diõtt mij leäʹp seämmast õsttâm še dommvuuʹd åålǥpeäʹlnn jälsteei sääʹmnuõrid.</seg>
      </tuv>
    </tu>
    <tu>
      <tuv xml:lang="fin">
        <seg>Odotamme innolla projektin jatkamista ja toivomme vierailujen vakiintuvan luonnolliseksi osaksi opetusta, toteaa Saamelaiskäräjien nuorisoneuvoston puheenjohtaja Anni-Sofia Niittyvuopio.</seg>
      </tuv>
      <tuv xml:lang="sms">
        <seg>Vueʹrddep ooddin projeeʹkt juätkkmõõžž da tuäivvap, što kueʹssreeisain šâdd luâđlaž vueʹssen mättʼtõõzz, tuâtt Sääʹmteeʹǧǧ nuõrisuåvtõõzz saaǥǥtuõʹllʼjeei Anni-Sofia Niittyvuopio.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien nuorisoneuvoston ja Nuorten Akatemian Dihtosis-yhteishankkeen avulla on tehty kahden lukuvuoden ajan saamelaisuutta tutuksi yläkouluille suunnattujen saamelaisaiheisten kouluvierailuiden ja aiheen itsenäiseen opetukseen tarkoitetun menetelmäpakan sekä mobiilipelin avulla.</seg>
      </tuv>
      <tuv xml:lang="sms">
        <seg>Sääʹmteeʹǧǧ nuõrisuåvtõõzz da Nuõri Akademia Dihtosis-õhttsažhaʹŋǩǩõõzzin leäʹt tuejjuum kueiʹt lookkâmeeʹjj äiʹǧǧen säʹmmlažvuõđ tobddsen pââiškooulid årra pijjum säʹmmlaid kuõskki škooulkueʹssreeisain da teeʹm jiõččnaž mättʼtõʹsse meinnum metoodpaakkin di mobiilspeâllain.</seg>
      </tuv>
    </tu>
    <tu>
      <tuv xml:lang="fin">
        <seg>Nyt hankkeen kohderyhmä laajennetaan myös alakoulun puolella.</seg>
      </tuv>
      <tuv xml:lang="sms">
        <seg>Ååʹn haʹŋǩǩõõzz täävtõsjoouk veeideet še vueʹllškooul beäʹlnn.</seg>
      </tuv>
    </tu>
    <tu>
      <tuv xml:lang="fin">
        <seg>Lisäksi hankkeessa tuotettu saamelaisuutta käsittelevä mobiilipeli käännetään pohjoissaamen kielelle.</seg>
      </tuv>
      <tuv xml:lang="sms">
        <seg>Lââʹzzen haʹŋǩǩõõzzâst tuejjuum sääʹmvuõʹđ ǩiõttʼtõõlli mobiilspeâl jåårǥlet tâʹvvsääʹmǩiõʹlle.</seg>
      </tuv>
    </tu>
    <tu>
      <tuv xml:lang="fin">
        <seg>Hankkeen kouluvierailijoina toimivat saamelaisnuoret.</seg>
      </tuv>
      <tuv xml:lang="sms">
        <seg>Haʹŋǩǩõõzz škooulkueʹssen lie sääʹmnuõr.</seg>
      </tuv>
    </tu>
    <tu>
      <tuv xml:lang="fin">
        <seg>Uusia kouluvierailijoita tullaan rekrytoimaan hankkeelle alkusyksyn aikana.</seg>
      </tuv>
      <tuv xml:lang="sms">
        <seg>Ođđ škooulkuõʹzzid päʹlǩǩeet haʹŋǩǩõʹsse alggčõõuč äiʹǧǧen.</seg>
      </tuv>
    </tu>
    <tu>
      <tuv xml:lang="fin">
        <seg>Kouluvierailijoiden koulutus pidetään lokakuussa, jonka jälkeen kouluvierailut pyörähtävät käyntiin.</seg>
      </tuv>
      <tuv xml:lang="sms">
        <seg>Škooulkuõʹzzi škooultõs ââʹnet kålggmannust, mõõn mâŋŋa škooulkueʹssreeisaid vuäiʹtte äʹlǧǧed.</seg>
      </tuv>
    </tu>
    <tu>
      <tuv xml:lang="fin">
        <seg>Kouluvierailuita toteutetaan lukuvuonna 2020-2021 myös poikkeuksellisesti etäyhteyksin.</seg>
      </tuv>
      <tuv xml:lang="sms">
        <seg>Škooulkueʹssreeisaid tueʹjjeet lookkâmeeʹjj 2020-2021 še moksteeʹl ougglõsõhttvuõʹđin.</seg>
      </tuv>
    </tu>
    <tu>
      <tuv xml:lang="fin">
        <seg>– Oli todella hienoa kuulla, että hanke on saanut jatkoa!</seg>
      </tuv>
      <tuv xml:lang="sms">
        <seg>– Leäi tuõđi fijnn kuullâd, što haʹŋǩǩõs lij vuäǯǯam jueʹtǩ!</seg>
      </tuv>
    </tu>
    <tu>
      <tuv xml:lang="fin">
        <seg>Olen myös innoissani siitä, että tulevaisuudessa pystymme tavoittamaan entistäkin laajemmin oppilaita ympäri Suomen, iloitsee nuorisoneuvoston varajäsen Mira Pohjanrinne, joka on toiminut hankkeen kouluvierailijana pääkaupunkiseudulla.</seg>
      </tuv>
      <tuv xml:lang="sms">
        <seg>Leäm ooddin še tõʹst, što puõʹttiääiʹjest mij vueiʹttep tääʹvted jäänab ko ouddâl mättʼtõõttjid pirr Lääʹddjânnam, rämmaš nuõrisuåvtõõzz väärrvuäzzlaž Mira Pohjanrinne, kååʹtt lij tuåimmjam haʹŋǩǩõõzz škooulkueʹssen vueiʹvvgååradvuuʹdest.</seg>
      </tuv>
    </tu>
    <tu>
      <tuv xml:lang="fin">
        <seg>– Oppilaitoksissa ja kouluissa vieraillessa aina huomaa, että tiedon tarve on suuri.</seg>
      </tuv>
      <tuv xml:lang="sms">
        <seg>–Mättjemstroiʹttlin da škooulin kueʹssjeeʹl pâi hoʹhssai, što teâđ tarbb lij jõnn.</seg>
      </tuv>
    </tu>
    <tu>
      <tuv xml:lang="fin">
        <seg>Siinä vaiheessa myös aina ymmärtää, että koska aihe ei ole riittävän tuttu monille opettajillekaan, on meidän roolimme saamelaiskulttuurin esittelemisessä erittäin suuri.</seg>
      </tuv>
      <tuv xml:lang="sms">
        <seg>Tõn poodd še pâi hoʹhssai, ǥu jo teemm iʹlla nuʹtt toobdâs ni määŋgid uʹčteeʹlid, mij rool sääʹmkulttuur čuäʹjtõõllmõõžžâst lij tuõđi jõnn.</seg>
      </tuv>
    </tu>
    <tu>
      <tuv xml:lang="fin">
        <seg>Tärkeän työn lisäksi itse nautin todella paljon nuorten kohtaamisesta – monesti menetelmäpakan herättämä keskustelu on saanut itsenikin näkemään tutut asiat uudessa valossa, jatkaa Pohjanrinne.</seg>
      </tuv>
      <tuv xml:lang="sms">
        <seg>Vääžnai tuâi lââʹssen mon jiõčč naaudšam tuõđi jiânnai nuõri teivvmõõžžâst – täujja metoodpaakk kaggõõttâm mainstõõllmõš lij vuäǯǯam muu jiõččân še vueiʹnned toobdâs aaʹššid ođđ čuõvâst, juätkk Pohjanrinne.</seg>
      </tuv>
    </tu>
    <tu>
      <tuv xml:lang="fin">
        <seg>Hankkeen päätavoitteena on lisätä valtaväestöön kuuluvien nuorten tietoisuutta saamelaisista ja saamelaiskulttuurista ja näin osaltaan ehkäistä saamelaisiin kohdistuvaa vihapuhetta ja syrjintää.</seg>
      </tuv>
      <tuv xml:lang="sms">
        <seg>Haʹŋǩǩõõzz vueiʹvvtäävtõssân lij lââʹzzted väʼlddnarooʼde kuulli nuõri tieʹttemvuõđ säʹmmlain di sääʹmkulttuurâst da nääiʹt vueʹzzstes cõggâd säʹmmlaid tillʼlõvvum vââʹjjsaaǥǥ da čårstummuž.</seg>
      </tuv>
    </tu>
    <tu>
      <tuv xml:lang="fin">
        <seg>Lukuvuonna 2019-2020 hankkeessa toteutettiin yhteensä 86 kouluvierailua 14 kouluvierailijan voimin.</seg>
      </tuv>
      <tuv xml:lang="sms">
        <seg>Lookkâmeeʹjj 2019-2020 haʹŋǩǩõõzzâst tueʹjjeet õhttseʹžže 86 škooulkueʹssreeisaid 14 škooulkuõʹzzin.</seg>
      </tuv>
    </tu>
    <tu>
      <tuv xml:lang="fin">
        <seg>Alkutalvesta 2020 julkaistiin Sukellus saamelaiskulttuuriin – mobiilipeli ja peliä muokattiin kevään aikana myös etäopetukseen sopivaksi.</seg>
      </tuv>
      <tuv xml:lang="sms">
        <seg>Alggtääʹlvest 2020 čõõđteš Sukellus saamelaiskulttuuriin – mobiilspeâll da speâl tueʹjjeeš ǩiiđ äiʹǧǧen še ougglõsmättʼtõʹsse suåvliʹžžen.</seg>
      </tuv>
    </tu>
    <tu>
      <tuv xml:lang="fin">
        <seg>Dihtosis-hanketta rahoittaa opetus- ja kulttuuriministeriö.</seg>
      </tuv>
      <tuv xml:lang="sms">
        <seg>Dihtosis-haʹŋǩǩõõžž teäggat mättʼtõs- da kulttuurministeria.</seg>
      </tuv>
    </tu>
    <tu>
      <tuv xml:lang="fin">
        <seg>Hankeaika: 1.9.2020-30.6.2021.</seg>
      </tuv>
      <tuv xml:lang="sms">
        <seg>Haʹŋǩǩõsäiʹǧǧ: 1.9.2020-30.6.2021.</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja:</seg>
      </tuv>
      <tuv xml:lang="sms">
        <seg>Lââʹzzteâđ:</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät</seg>
      </tuv>
      <tuv xml:lang="sms">
        <seg>Sääʹmteʹǧǧ</seg>
      </tuv>
    </tu>
    <tu>
      <tuv xml:lang="fin">
        <seg>Nuorisoneuvoston puheenjohtaja Anni-Sofia Niittyvuopio, puh 040 7082 072, anni-sofia.niittyvuopio(at)samediggi.fi</seg>
      </tuv>
      <tuv xml:lang="sms">
        <seg>Nuõrisuåvtõõzz saaǥǥtuõʹllʼjeei Anni-Sofia Niittyvuopio, Teʹl 040 7082 072, anni-sofia.niittyvuopio(at)samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>Nuorisosihteeri Elli-Marja Hetta puh. 010 8393134, elli-marja.hetta(at)samediggi.fi</seg>
      </tuv>
      <tuv xml:lang="sms">
        <seg>Nuõripiisar Elli-Marja Hetta Teʹl. 010 8393134, elli-marja.hetta(at)samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>Nuorten Akatemia</seg>
      </tuv>
      <tuv xml:lang="sms">
        <seg>Nuõri Akademia</seg>
      </tuv>
    </tu>
    <tu>
      <tuv xml:lang="fin">
        <seg>Projektipäällikkö, Ulla Saalasti Puh. 040 567 4203 ulla.saalasti(at)nuortenakatemia.fi</seg>
      </tuv>
      <tuv xml:lang="sms">
        <seg>Projeʹkttšurr, Ulla Saalasti Teʹl. 040 567 4203 ulla.saalasti(at)nuortenakatemia.fi</seg>
      </tuv>
    </tu>
  </body>
</tmx>
