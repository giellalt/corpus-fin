<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjien edustajat saamelaiskäräjälain muutosta valmistelevassa toimikunnassa ja parlamentaarisessa seurantaryhmässä</td>
        <td>Sääʹmteeʹǧǧ eeʹttkõʹstti sääʹmteʹǧǧlääʹjj muttâz valmštõõlli tuåimmkååʹddest da parlamentaarlaž seuʹrrjemjooukâst</td>
      </tr>
      <tr>
        <td>Saamelaiskäräjien hallitus nimesi edustajat saamelaiskäräjälain muutosta valmistelevaan toimikuntaan sekä parlamentaariseen seurantaryhmään kokouksessaan 9.10.2017.</td>
        <td>Sääʹmteeʹǧǧ halltõs nõõmti eeʹttkõʹsttjid sääʹmteʹǧǧlääʹjj muttâz valmštõõlli tuåimmkådda di parlamentaarlaž seuʹrrjemjouʹǩǩe såbbreʹstes 9.10.2017.</td>
      </tr>
      <tr>
        <td>Hallitus nimesi saamelaiskäräjälain muutosta valmistelevaan toimikuntaan Tiina Sanila-Aikion (varalla Petra Magga-Vars), Tuomas Aslak Juuson (varalla Pentti Pieski) ja Kalle Variksen (varalla Pekka Sammallahti) sekä asiantuntija-esittelijäksi Oula Antti Labban.</td>
        <td>Halltõs nõõmti sääʹmteʹǧǧlääʹjj muttâz valmštõõlli tuåimmkådda Tiina Sanila-Aikio (vääʹrrneʹǩǩen Petra Magga-Vars), Tuomas Aslak Juuso (vääʹrrneʹǩǩen Pentti Pieski) da Kalle Varis (vääʹrrneʹǩǩen Pekka Sammallahti) di äʹšštobddi-aaʹšši ouʹddepuʹhttjen Oula Antti Labba.</td>
      </tr>
      <tr>
        <td>Hallitus nimesi parlamentaariseen seurantaryhmään asiantuntijajäseneksi Pentti Pieskin ja varajäseneksi Heikki Palton.</td>
        <td>Halltõs nõõmti parlamentaarlaž seuʹrrjemjouʹǩǩe äʹšštobddivuäzzliʹžžen Pentti Pieski da vääʹrrneʹǩǩen Heikki Paltto.</td>
      </tr>
      <tr>
        <td>Oikeusministeriö ja Saamelaiskäräjät neuvottelivat saamelaiskäräjälain uudistuksesta oikeusministeri Antti Häkkäsen johdolla 6.9.2017.</td>
        <td>Vuõiggâdvuõttministeria da Sääʹmteʹǧǧ saǥstõʹlle sääʹmteʹǧǧlääʹjj oođummšest vuõiggâdvuõttminister Antti Häkkänen jååʹđteʹmen.</td>
      </tr>
      <tr>
        <td>Neuvottelujen tuloksena sovittiin saamelaiskäräjälain uudistuksen käynnistämisestä perusoikeuksien ja Suomen kansainvälisten ihmisoikeusvelvoitteiden raameissa.</td>
        <td>Saǥstõõllmõõžžâst sueʹppe, što sääʹmteʹǧǧlääʹjj oođummuž čõõđtet vuâđđvuõiggâdvuõđi da Lääʹddjânnam meeraikõskksaž ooumažvuõiggâdvuõttõõlǥtummši raamin.</td>
      </tr>
      <tr>
        <td>Koska 6.9.2017 pidetyn saamelaiskäräjälain 9 §:n mukaisen neuvottelun tarkistettu pöytäkirja ei ollut hallituksen kokouksessa nähtävillä, hallitus päätti lisäksi saamelaiskäräjälain uudistuksen aloittamisen ehdoksi, että neuvottelun pöytäkirjan tulee olla tarkistettu vastaamaan neuvottelua, jotta saamelaiskäräjälain uudistus voidaan aloittaa, Saamelaiskäräjien puheenjohtaja Tiina Sanila-Aikio painottaa.</td>
        <td>Ko 6.9.2017 õnnum sääʹmteʹǧǧlääʹjj 9 paragraaff meâldlaž saǥstõõllmõõžž taʹrǩǩuum påʹrddǩeʹrjj ij leämmaž halltõõzz såbbrest vueiʹnnemnalla, halltõs tuʹmmji lââʹssen sääʹmteʹǧǧlääʹjj oođeemtuâj alttummuž mäinnan, što saǥstõõllmõõžž på��rddǩeʹrjj âlgg leeʹd taʹrǩǩuum vaʹstteed saǥstõõllmõõžž, što sääʹmteʹǧǧlääʹjj oođummuž vueiʹtet altteed, Sääʹmteeʹǧǧ saaǥǥjååʹđteei Tiina Sanila-Aikio teäʹddad.</td>
      </tr>
      <tr>
        <td>Oikeusministeriön tarkoituksena on asettaa toimikunta valmistelemaan tarvittavia muutoksia saamelaiskäräjistä annettuun lakiin (974/1995) sekä asettaa hankkeeseen liittyen seurantaryhmä.</td>
        <td>Vuõiggâdvuõttministeria mieʹrren lij aazzted tuåimmkååʹdd valmštõõllâd taarbšum muttsid sääʹmteeʹǧǧest uvddum läkka (974/1995) di aazzted haʹŋǩǩõʹsse seuʹrrjemjoouk.</td>
      </tr>
      <tr>
        <td>Uudistustyö aloitetaan mahdollisimman pian.</td>
        <td>Oođeemtuâj altteet nuʹtt jåʹttlõnji ko vueiʹtlvaž.</td>
      </tr>
      <tr>
        <td>Toimikunnassa on puheenjohtaja, jäsen ja varajäsen kustakin hallituspuolueesta sekä kolme jäsentä ja varajäsentä Saamelaiskäräjiltä.</td>
        <td>Tuåimmkååʹddest lie saaǥǥjååʹđteei, vuäzzlaž da vääʹrrvuäzzlaž juõʹǩǩ halltõspeällõõǥǥâst di koumm vuäzzla da vääʹrrvuäzzla Sääʹmteeʹǧǧest.</td>
      </tr>
      <tr>
        <td>Seurantaryhmän tehtävänä on tukea saamelaiskäräjistä annetun lain muutosten valmistelua sekä välittää eduskuntaryhmille oikea-aikaista tietoa lain valmistelusta sekä edistää asiantuntevaa ja kokonaisvaltaista keskustelua aiheesta.</td>
        <td>Seuʹrrjemjoouk tuâjjan lij tuärjjeed sääʹmteeʹǧǧest uvddum lääʹjj muttsi valmštõõllmõõžž di uʹvdded riikkpeeiʹvjooukid vuõiggäiggsaž teâđ lääʹjj valmštõõllmest di ooudeed äʹšštobddi da ceâl saǥstõõllmõõžž äʹšš-sueʹrj pirr.</td>
      </tr>
      <tr>
        <td>Seurantaryhmän tulee seurata ja arvioida asetettavan saamelaiskäräjistä annetun lain muutosta valmistelevan toimikunnan työtä.</td>
        <td>Seuʹrrjemjoukk âlgg seuʹrrjed da ärvvtõõllâd sääʹmteeʹǧǧest uvddum lääʹjj muttâz valmštõõlli tuåimmkååʹdd tuâj.</td>
      </tr>
      <tr>
        <td>Seurantaryhmässä on jäsen ja varajäsen kustakin eduskuntaryhmästä sekä asiantuntijajäsen ja varajäsen Saamelaiskäräjiltä.</td>
        <td>Seuʹrrjemjooukâst lie vuäzzlaž da vääʹrrvuäzzlaž juõʹǩǩ riikkpeeiʹvjooukâst di äʹšštobddivuäzzlaž da vääʹrrvuäzzlaž Sääʹmteeʹǧǧest.</td>
      </tr>
      <tr>
        <td>Lisätietoja antaa Saamelaiskäräjien puheenjohtaja Tiina Sanila-Aikio puh. 050 300 1780, tiina.sanila-aikio(at)samediggi.fi</td>
        <td>Lââʹssteâđaid oudd Sääʹmteeʹǧǧ saaǥǥjååʹđteei Tiina Sanila-Aikio teʹl. 050 300 1780, tiina.sanila-aikio(at)samediggi.fi</td>
      </tr>
    </table>
  </body>
</html>
