<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">saamelaiskarajat_pyytaa_nimeamisehdotuksia_saamelaisen_ilmastoneuvoston_jaseniksi.html</prop>
  </header>
  <body>
    <tu>
      <tuv xml:lang="fin">
        <seg>Saamelaiskäräjät pyytää nimeämisehdotuksia saamelaisen ilmastoneuvoston jäseniksi</seg>
      </tuv>
      <tuv xml:lang="sms">
        <seg>Sääʹmteʹǧǧ räukk nõõmeemeʹtǩǩõõzzid sääʹm äimmõs-suåvtõõzz vuäzzliʹžžen</seg>
      </tuv>
    </tu>
    <tu>
      <tuv xml:lang="fin">
        <seg>Saamelainen ilmastoneuvosto asetetaan tukemaan saamelaisen perinteisen tiedon huomioon ottamista ilmastopolitiikkaan liittyvässä päätöksenteossa.</seg>
      </tuv>
      <tuv xml:lang="sms">
        <seg>Sääʹm äimmõs-suåvtõõzz šiõtteet tuärjjeed sääʹm äʹrbbvuõđlaž teâđ lokku välddmõõžž äimmõspolitiʹǩǩe kuulli tuʹmmstõktuâjast.</seg>
      </tuv>
    </tu>
    <tu>
      <tuv xml:lang="fin">
        <seg>Saamelainen ilmastoneuvosto koostuu puheenjohtajasta, varapuheenjohtajasta ja enintään kymmenestä jäsenestä.</seg>
      </tuv>
      <tuv xml:lang="sms">
        <seg>Sääʹm äimmõs-suåvtõs šâdd saaǥǥjååʹđteeʹjest, väärrsaaǥǥjååʹđteeʹjest da jäänmõsân lååi vuäzzlast.</seg>
      </tuv>
    </tu>
    <tu>
      <tuv xml:lang="fin">
        <seg>Vähintään puolet ilmastoneuvoston jäsenistä on oltava saamelaisen perinteisen tiedon haltijoita.</seg>
      </tuv>
      <tuv xml:lang="sms">
        <seg>Ooʹccmõsân peäʹl äimmõs-suåvtõõzz vuäzzlain âʹlǧǧe leeʹd sääʹm äʹrbbvuõđlaž teâđ vaaldšeei.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät valmistelee ehdotuksen ilmastoneuvoston kokoonpanoksi saamelaisen perinteisen tiedon haltijoiden osalta.</seg>
      </tuv>
      <tuv xml:lang="sms">
        <seg>Sääʹmteʹǧǧ valmštââll eʹtǩǩõõzz äimmõs-suåvtõõzz norrõssân sääʹm äʹrbbvuõđlaž teâđ vaaldšeeʹjin.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät pyytää saamelaisyhteisöltä ehdotuksia saamelaisen perinteisen tiedon haltijoista saamelaiseen ilmastoneuvostoon.</seg>
      </tuv>
      <tuv xml:lang="sms">
        <seg>Sääʹmteʹǧǧ räukk sääʹmõõutstõõzzâst eʹtǩǩõõzzid sääʹm äʹrbbvuõđlaž teâđ vaaldšeeʹjin sääʹm äimmõs-suåvtõʹsse.</seg>
      </tuv>
    </tu>
    <tu>
      <tuv xml:lang="fin">
        <seg>Ehdotuksia pyydetään mahdollisimman monialaisesti eri saamelaiselinkeinojen ja –kulttuurin osaajista, eri ikäryhmien ja sukupuolien edustajista, pohjoissaamen, koltansaamen ja inarinsaamen kielialueilta saamelaisten kotiseutualueen eri osista.</seg>
      </tuv>
      <tuv xml:lang="sms">
        <seg>Eʹtǩǩõõzzid raaukât määŋgsuârǥlânji jeeʹres sääʹmjieʹllemvuõʹjji da –kulttuur siltteeʹjin, jeeʹres ââʹǩǩjoouki da sooǥǥpieʹli eeʹttkõʹsttjin, tâʹvvsääʹm, nuõrttsääʹm da aanarsääʹm ǩiõllvuuʹdin jeeʹres åʹrnn säʹmmlai dommvuuʹdest.</seg>
      </tuv>
    </tu>
    <tu>
      <tuv xml:lang="fin">
        <seg>Ehdottaa voi yhtä tai useampaa henkilöä.</seg>
      </tuv>
      <tuv xml:lang="sms">
        <seg>Eʹtǩǩeed vuäitt õõut leʹbe mäŋggsab oummu.</seg>
      </tuv>
    </tu>
    <tu>
      <tuv xml:lang="fin">
        <seg>Nimeämisehdotus tulee perustella.</seg>
      </tuv>
      <tuv xml:lang="sms">
        <seg>Nõõmeemeʹtǩǩõs âlgg vuâđđtõõllâd.</seg>
      </tuv>
    </tu>
    <tu>
      <tuv xml:lang="fin">
        <seg>Nimeämisehdotuksia pyydetään 21.5.2023 mennessä sähköpostitse info@samediggi.fi tai postitse Saamelaiskäräjät, Sajos, 99870 Inari.</seg>
      </tuv>
      <tuv xml:lang="sms">
        <seg>Nõõmeemeʹtǩǩõõzzid raaukât 21.5.2023 mõõneeʹst neʹttpooʹštin info@samediggi.fi leʹbe pååʹšt mieʹldd Saamelaiskäräjät, Sajos, 99870 Inari.</seg>
      </tuv>
    </tu>
    <tu>
      <tuv xml:lang="fin">
        <seg>Ehdotuksesta tulee ilmetä oma nimi sekä ehdotetun henkilön yhteystiedot ja tieto hänen suullisesta suostumuksestaan ehdokkuuteen.</seg>
      </tuv>
      <tuv xml:lang="sms">
        <seg>Eʹtǩǩõõzzâst âlgg õlmmned jiijjâd nõmm di eʹtǩǩuum oummu õhttvuõtt-teâđ di teâtt suu njäälmlânji uvddum miâsttmõõžžâst nõõmummša.</seg>
      </tuv>
    </tu>
    <tu>
      <tuv xml:lang="fin">
        <seg>Saamelainen ilmastoneuvosto</seg>
      </tuv>
      <tuv xml:lang="sms">
        <seg>Sääʹm äimmõs-suåvtõs</seg>
      </tuv>
    </tu>
    <tu>
      <tuv xml:lang="fin">
        <seg>Saamelainen ilmastoneuvosto on riippumaton asiantuntijaelin, jossa tulee olla edustettuna saamelaisen perinteisen tiedon haltijoita sekä edustus keskeisiltä tieteenaloilta.</seg>
      </tuv>
      <tuv xml:lang="sms">
        <seg>Sääʹm äimmõs-suåvtõs lij čõõnteʹmes äʹšštobddiorgaan, koʹst âʹlǧǧe leeʹd eeʹttkõsttum sääʹm äʹrbbvuõđlaž teâđ vaaldšeei di eeʹttkâsttmõš kõskksaž tiõđsuõʹrjin.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaisesta ilmastoneuvostosta säädetään uuden ilmastolain (423/2022) 21 §:ssä ja lain nojalla annetussa asetuksessa (435/2023).</seg>
      </tuv>
      <tuv xml:lang="sms">
        <seg>Sääʹm äimmõs-suåvtõõzzâst šiõtteet ođđ äimmõslääʹjj (423/2022) 21 §:st da lääʹjj nuäjain uvddum asetõõzzâst (435/2023).</seg>
      </tuv>
    </tu>
    <tu>
      <tuv xml:lang="fin">
        <seg>Valtioneuvosto asettaa saamelaisen ilmastoneuvoston puheenjohtajan ja jäsenet neljäksi vuodeksi kerrallaan.</seg>
      </tuv>
      <tuv xml:lang="sms">
        <seg>Riikksuåvtõs šiõttat sääʹm äimmõs-suåvtõõzz saaǥǥjååʹđteei da vuäzzlaid neellj eeǥǥas vuârstes.</seg>
      </tuv>
    </tu>
    <tu>
      <tuv xml:lang="fin">
        <seg>Jäsenenä voi toimia enintään kaksi toimikautta peräkkäin.</seg>
      </tuv>
      <tuv xml:lang="sms">
        <seg>Vuäzzliʹžžen vuäitt toiʹmmjed jäänmõsân kuõʹhtt toiʹmmpââʹj ǩeäččlõõžži.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaisen ilmastoneuvoston jäsenille maksetaan vuosipalkkio.</seg>
      </tuv>
      <tuv xml:lang="sms">
        <seg>Sääʹm äimmõs-suåvtõõzz vuäzzlaid määuʹset eeʹǩǩpaʹlǩǩõõzz.</seg>
      </tuv>
    </tu>
    <tu>
      <tuv xml:lang="fin">
        <seg>Puheenjohtajan palkkio on 5 000 euroa, varapuheenjohtajan 3 000 euroa ja jäsenen 1 500 euroa.</seg>
      </tuv>
      <tuv xml:lang="sms">
        <seg>Saaǥǥjååʹđteei paʹlǩǩõs lij 5 000 euʹrred, väärrsaaǥǥjååʹđteei 3 000 euʹrred da vuäzzla 1 500 euʹrred.</seg>
      </tuv>
    </tu>
    <tu>
      <tuv xml:lang="fin">
        <seg>Saamelainen ilmastoneuvoston tehtävänä on antaa lausuntoja ilmastopolitiikan suunnitelmista saamelaiskulttuurin edistämisen osalta ja se voi suorittaa muitakin ilmastonmuutokseen sekä saamelaisten kulttuuriin ja oikeuksiin liittyviä tietopohjan tuottamista koskevia tehtäviä.</seg>
      </tuv>
      <tuv xml:lang="sms">
        <seg>Sääʹm äimmõs-suåvtõõzz tuâjjan lij uʹvdded ceälkkmõõžžid äimmõspolitiikk plaanin sääʹmkulttuur õõuʹdeem peäʹlnn da tõt vuäitt tuejjeed še jeeʹres äimmõsmuttsa di sääʹm kulttuuʹre da vuõiggâdvuõđid kuulli teâttvuâđ puuʹtʼtummuž kuõskki tuâjaid.</seg>
      </tuv>
    </tu>
    <tu>
      <tuv xml:lang="fin">
        <seg>Saamelainen ilmastoneuvosto päättää kokouksistaan ja toiminnastaan itsenäisesti ilmastolain ja valtioneuvoston asetuksen pohjalta.</seg>
      </tuv>
      <tuv xml:lang="sms">
        <seg>Sääʹm äimmõs-suåvtõs meäʹrrad såbbrines da tooiʹmstes jiõččnes äimmõslääʹjj da riikksuåvtõõzz asetõõzz vuâđald.</seg>
      </tuv>
    </tu>
    <tu>
      <tuv xml:lang="fin">
        <seg>Elimen käytännön toiminnasta ei ole aiempaa kokemusta.</seg>
      </tuv>
      <tuv xml:lang="sms">
        <seg>Orgaan toiʹmmjemvueʹjjest ij leäkku ääiʹjab šõddâm teâtt.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaisen ilmastoneuvoston perustamista suositeltiin vuoden 2021 Suomen arktisen politiikan strategiassa.</seg>
      </tuv>
      <tuv xml:lang="sms">
        <seg>Sääʹm äimmõs-suåvtõõzz vuâđđummuž siâzztõʹlleš eeʹjj 2021 Lääʹdd aarktlaž politiikk strategiast.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaisen ilmastoneuvoston perustamista esitettiin myös SAAMI – Saamelaisten sopeutuminen ilmastonmuutokseen -hankkeen loppuraportissa .</seg>
      </tuv>
      <tuv xml:lang="sms">
        <seg>Sääʹm äimmõs-suåvtõõzz vuâđđummuž eʹtǩǩeeš še SAAMI – Säʹmmlai šiõttlõõvvmõš äimmõsmuttsa -haʹŋǩǩõõzz lopprapoortâst .</seg>
      </tuv>
    </tu>
    <tu>
      <tuv xml:lang="fin">
        <seg>Ilmastonmuutos on selvästi havaittavissa saamelaisten kotiseutualueella.</seg>
      </tuv>
      <tuv xml:lang="sms">
        <seg>Äimmõsmuuttâs lij čiõlggsânji aiccâmnalla säʹmmlai dommvuuʹdest.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien vaalikauden keskeinen tavoite toteutuu</seg>
      </tuv>
      <tuv xml:lang="sms">
        <seg>Sääʹmteeʹǧǧ vaalpââʹj kõskksaž täävtõs teâuddai</seg>
      </tuv>
    </tu>
    <tu>
      <tuv xml:lang="fin">
        <seg>Saamelaisten perinteisten elinkeinojen tukeminen ilmastonmuutokseen sopeutumisessa kaikin keinoin on keskeinen Saamelaiskäräjien vaalikauden 2020–2023 tavoite.</seg>
      </tuv>
      <tuv xml:lang="sms">
        <seg>Säʹmmlai äʹrbbvuõđlaž jieʹllemvuõʹjji tuärjjummuš äimmõsmuttsa šiõttlõõvvmõõžžâst pukin naaʹlin lij kõskksaž Sääʹmteeʹǧǧ vaalpââʹj 2020–2023 täävtõsân.</seg>
      </tuv>
    </tu>
    <tu>
      <tuv xml:lang="fin">
        <seg>– Saamelaisen ilmastoneuvoston perustaminen on ollut Saamelaiskäräjien vaalikauden kärkitavoite.</seg>
      </tuv>
      <tuv xml:lang="sms">
        <seg>– Sääʹm äimmõs-suåvtõõzz vuâđđummuš lij leämmaž Sääʹmteeʹǧǧ vaalpââʹj õõuʹdmõs täävtõsân.</seg>
      </tuv>
    </tu>
    <tu>
      <tuv xml:lang="fin">
        <seg>Iloitsen suuresti, että voimme nyt pyytää saamelaisilta nimeämisehdotuksia ilmastoneuvostoon, toteaa Saamelaiskäräjien puheenjohtaja Tuomas Aslak Juuso.</seg>
      </tuv>
      <tuv xml:lang="sms">
        <seg>Muʹnne lij jõnn rämm, što vueiʹttep ååʹn raukkâd säʹmmlain nõõmeemeʹtǩǩõõzzid äimmõs-suåvtõʹsse, tuâtt sääʹmteeʹǧǧ saaǥǥjååʹđteei Tuomas Aslak Juuso.</seg>
      </tuv>
    </tu>
    <tu>
      <tuv xml:lang="fin">
        <seg>– Osaltaan ilmastoneuvosto on keino vastata ilmastonmuutoksen saamelaiskulttuurille tuomiin haasteisiin.</seg>
      </tuv>
      <tuv xml:lang="sms">
        <seg>Peäʹlstes äimmõs-suåvtõs lij vueʹǩǩ vaʹstteed äimmõsmuttâz sääʹmkulttuuʹre puʹhttem vaʹǯǯtõõzzid.</seg>
      </tuv>
    </tu>
    <tu>
      <tuv xml:lang="fin">
        <seg>Tämä uusi elin vahvistaa saamelaisten osallisuutta Suomen ilmastopolitiikassa, sanoo vs. ympäristösihteeri Tiina Lovisa Solbär.</seg>
      </tuv>
      <tuv xml:lang="sms">
        <seg>Tät ođđ orgaan ravsmâtt säʹmmlai vuässadvuõđ Lääʹdd äimmõspolitiikkâst, ceälkk vs. pirrõspiisar Tiina Lovisa Solbär.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät kokoaa nimeämisehdotuksensa saamelaisen perinteisen tiedon haltijoiksi saapuneiden ehdotusten pohjalta.</seg>
      </tuv>
      <tuv xml:lang="sms">
        <seg>Sääʹmteʹǧǧ nåårr puättam eʹtǩǩõõzzi vuâđald nõõmeemeʹtǩǩõõzzâs sääʹm äʹrbbvuõđlaž teâđ vaaldšeeʹjen.</seg>
      </tuv>
    </tu>
    <tu>
      <tuv xml:lang="fin">
        <seg>Tavoitteena on, että saamelainen ilmastoneuvosto asetettaisiin ensimmäiselle nelivuotiskaudelleen kesän 2023 aikana.</seg>
      </tuv>
      <tuv xml:lang="sms">
        <seg>Täävtõsân lij, što sääʹm äimmõs-suåvtõõzz šiõtteʹčeš vuõssmõs neellj eeʹjj pââjas ǩieʹzz 2023 äiʹǧǧen.</seg>
      </tuv>
    </tu>
    <tu>
      <tuv xml:lang="fin">
        <seg>Jäsenten osaamisen ja taustan osalta pyritään monipuoliseen sekä tasapainoiseen kokoonpanoon.</seg>
      </tuv>
      <tuv xml:lang="sms">
        <seg>Vuäzzlai siltteem da tuâkkaz peäʹlnn põõrǥât määŋgpeällsaž di tääʹssteäddsaž norrõʹsse.</seg>
      </tuv>
    </tu>
    <tu>
      <tuv xml:lang="fin">
        <seg>Jokaisesta saamelaisten kotiseutualueen kunnasta tulee olla vähintään yksi edustaja.</seg>
      </tuv>
      <tuv xml:lang="sms">
        <seg>Säʹmmlai dommvuuʹd juõʹǩǩ kååʹddest âlgg leeʹd ooʹccmõsân õhtt eeʹttkõʹstti.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaisen ilmastoneuvoston jäsenten haku käynnistyi – Ympäristöministeriö</seg>
      </tuv>
      <tuv xml:lang="sms">
        <seg>Sääʹm äimmõs-suåvtõõzz vuäzzlai ooccâm aaʹlji | Pirrõsministeria</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja:</seg>
      </tuv>
      <tuv xml:lang="sms">
        <seg>Lââʹssteâđ:</seg>
      </tuv>
    </tu>
    <tu>
      <tuv xml:lang="fin">
        <seg>Tuomas Aslak Juuso Puheenjohtaja 040 687 3394 tuomas.juuso@samediggi.fi</seg>
      </tuv>
      <tuv xml:lang="sms">
        <seg>Tuomas Aslak Juuso Saaǥǥjååʹđteei 40 687 3 394 tuomas.juuso@samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>Tiina Lovisa Solbär vs. ympäristösihteeri 050 5999 725 tiinalovisa.solbaer@samediggi.fi</seg>
      </tuv>
      <tuv xml:lang="sms">
        <seg>Tiina Lovisa Solbär vs. pirrõspiisar 50 5 999 725 tiinalovisa.solbaer@samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>Kuva: Ville Fofonoff</seg>
      </tuv>
      <tuv xml:lang="sms">
        <seg>Snimldõk: Ville Fofonoff</seg>
      </tuv>
    </tu>
  </body>
</tmx>
