<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">saamen_kielten_etaopetushanke_sai_jatkorahoituksen_-_hankkeessa_odotetaan_pysyvia_ratkaisuja.html</prop>
  </header>
  <body>
    <tu>
      <tuv xml:lang="fin">
        <seg>Saamen kielten etäopetushanke sai jatkorahoituksen – Hankkeessa odotetaan pysyviä ratkaisuja</seg>
      </tuv>
      <tuv xml:lang="sms">
        <seg>Sääʹmǩiõli ougglõsmättʼtõshaʹŋǩǩõs vuäǯǯai juätkkteäggtõõzz – Haʹŋǩǩõõzzâst vueʹrdet põõšši čåuddmõõžžid</seg>
      </tuv>
    </tu>
    <tu>
      <tuv xml:lang="fin">
        <seg>Utsjoen kunnan ja Saamelaiskäräjien yhteinen saamen kielten etäopetuksen pilottihanke on saanut jatkorahoituksen.</seg>
      </tuv>
      <tuv xml:lang="sms">
        <seg>Uccjooǥǥ kååʹdd da Sääʹmteeʹǧǧ õhttsaž sääʹmǩiõli ougglõsmättʼtõõzz pilotthaʹŋǩǩõs lij vuäǯǯam juätkkteäggtõõzz.</seg>
      </tuv>
    </tu>
    <tu>
      <tuv xml:lang="fin">
        <seg>Opetus- ja kulttuuriministeriö on myöntänyt hankkeelle rahoituksen vuoteen 2023 saakka.</seg>
      </tuv>
      <tuv xml:lang="sms">
        <seg>Mättʼtõs- da kulttuurministeria lij miõttâm haʹŋǩǩõʹsse teäggtõõzz eeʹjj 2023 räjja.</seg>
      </tuv>
    </tu>
    <tu>
      <tuv xml:lang="fin">
        <seg>Saamen kielten etäopetushanke käynnistyi vuonna 2018 ja nykyinen rahoitus oli myönnetty vuoden 2021 loppuun saakka.</seg>
      </tuv>
      <tuv xml:lang="sms">
        <seg>Sääʹmǩiõli ougglõsmättʼtõshaʹŋǩǩõs aaʹlji eeʹjj 2018 da ânnʼjõž teäggtõs leäi miõttum eeʹjj 2021 loopp räjja.</seg>
      </tuv>
    </tu>
    <tu>
      <tuv xml:lang="fin">
        <seg>Projektipäällikkö Hanna Helander iloitsee jatkorahoituksesta.</seg>
      </tuv>
      <tuv xml:lang="sms">
        <seg>Projeʹkttjååʹđteei Hanna Helander rämmaš juätkkteäggtõõzz diõtt.</seg>
      </tuv>
    </tu>
    <tu>
      <tuv xml:lang="fin">
        <seg>Se tukee hankkeen tavoitetta vakiinnuttaa saamen kielten etäopetus Suomessa.</seg>
      </tuv>
      <tuv xml:lang="sms">
        <seg>Tõt tuärjjad haʹŋǩǩõõzz täävtõõzz vuäǯǯad sääʹmǩiõli ougglõsmättʼtõõzz Lääʹddjânnmest põõšši vuâđ ool.</seg>
      </tuv>
    </tu>
    <tu>
      <tuv xml:lang="fin">
        <seg>– Noin 70 prosenttia perusopetusikäisistä saamelaislapsista asuu ja käy koulua saamelaisten kotiseutualueen kuntien ulkopuolella.</seg>
      </tuv>
      <tuv xml:lang="sms">
        <seg>– Nuʹtt 70 proseʹntted vuâđđmättʼtõsâkksaž sääʹmpäärnain jälste da jåʹtte škooul säʹmmlai dommvuuʹd kooʹddi åålǥpeäʹlnn.</seg>
      </tuv>
    </tu>
    <tu>
      <tuv xml:lang="fin">
        <seg>On äärimmäisen tärkeää, että hekin saavat mahdollisuuden opiskella sukujensa kieltä.</seg>
      </tuv>
      <tuv xml:lang="sms">
        <seg>Lij sami vääžnai, što sij še vuäǯǯa vueiʹttemvuõđ mättʼtõõttâd sooǥǥeez ǩiõl.</seg>
      </tuv>
    </tu>
    <tu>
      <tuv xml:lang="fin">
        <seg>Saamen kielten opetuksen vakiinnuttaminen saamelaisalueen ulkopuolella on tärkeä edistysaskel näiden saamelaislasten kielen ja kulttuurin eteen, Helander painottaa.</seg>
      </tuv>
      <tuv xml:lang="sms">
        <seg>Sääʹmǩiõli mättʼtõõzz põõšši vuâđ ool vuäǯǯmõš sääʹmvuuʹd åålǥpeäʹlnn lij tääʹrǩes ouddnemläuʹǩǩ täi sääʹmpäärnai ǩiõl da kulttuur ouʹdde, Helander teäʹddad.</seg>
      </tuv>
    </tu>
    <tu>
      <tuv xml:lang="fin">
        <seg>Myös kehittämistyöryhmä esittää opetuksen vakiinnuttamista</seg>
      </tuv>
      <tuv xml:lang="sms">
        <seg>Oouʹdeemtuâjj-joukk eʹtǩǩad še mättʼtõõzz põõššjen vuäǯǯmõõžž</seg>
      </tuv>
    </tu>
    <tu>
      <tuv xml:lang="fin">
        <seg>Opetus- ja kulttuuriministeriö asetti vuonna 2020 saamen kielten ja saamenkielisen opetuksen kehittämistyöryhmän, jonka raportti valmistui tämän vuoden huhtikuussa.</seg>
      </tuv>
      <tuv xml:lang="sms">
        <seg>Mättʼtõs- da kulttuurministeria piiji eeʹjj 2020 sääʹmǩiõl da sääʹmǩiõllsaž mättʼtõõzz oouʹdeemtuâjj-joouk, koon raportt valmštõõvi taʹnni njuhččmannust.</seg>
      </tuv>
    </tu>
    <tu>
      <tuv xml:lang="fin">
        <seg>Myös työryhmä esittää, että saamelaisopetus saatetaan pysyvälle perustalle saamelaisten kotiseutualueen ulkopuolella.</seg>
      </tuv>
      <tuv xml:lang="sms">
        <seg>Tuâjj-joukk eʹtǩǩad še, što sääʹm-mättʼtõõzz oouʹdeet põõšši vuâđ ool säʹmmlai dommvuuʹd åålǥpeäʹlnn.</seg>
      </tuv>
    </tu>
    <tu>
      <tuv xml:lang="fin">
        <seg>Saamen kielten opetus etäyhteyksin on osoittautunut hyväksi ratkaisuksi niihin kouluihin, joissa lähiopetuksen järjestäminen ei ole mahdollista, toteaa Saamelaiskäräjien koulutus- ja oppimateriaalilautakunnan puheenjohtaja Tauno Ljetoff .</seg>
      </tuv>
      <tuv xml:lang="sms">
        <seg>Sääʹmǩiõli mättʼtõs ougglõsõhttvuõđin lij čuäʹjtõõttâm šiõǥǥ čåuddmõššân tõid škooulid, koin âʹlddmättʼtõõzz jäʹrjstummuš ij leäkku vueiʹtlvaž, tuâtt Sääʹmteeʹǧǧ škooultõs- da mättmateriaal-luʹvddkååʹdd saaǥǥtuõʹllʼjeei Tauno Ljetoff .</seg>
      </tuv>
    </tu>
    <tu>
      <tuv xml:lang="fin">
        <seg>– Saamen kielet ovat niin uhanalaisia, että niiden opetus pitäisi saada nopeasti vakaalle perustalle.</seg>
      </tuv>
      <tuv xml:lang="sms">
        <seg>– Sääʹmǩiõl lie nuʹtt vaarvuâla, što tõi mättʼtõõzz õõlǥči vuäǯǯad jåʹttlõnji põõšši vuâđ ool.</seg>
      </tuv>
    </tu>
    <tu>
      <tuv xml:lang="fin">
        <seg>Tässä vaiheessa on hyvä, että hanketoiminta jatkuu, mutta odotamme kovasti pysyviä ratkaisuja, Ljetoff kertoo.</seg>
      </tuv>
      <tuv xml:lang="sms">
        <seg>Tän poodd lij šiõǥǥ, što haʹŋǩǩõõzz tååim juätkkje, leâša vueʹrddep kõrrset põõšši čåuddmõõžžid, Ljetoff mušttal.</seg>
      </tuv>
    </tu>
    <tu>
      <tuv xml:lang="fin">
        <seg>Saamen kielten etäopetushanke järjestää Suomessa puhuttujen kolmen saamen kielen, inarin-, koltan- ja pohjoissaamen, opetusta saamelaisten kotiseutualueen (Utsjoki, Inari, Enontekiö sekä Sodankylän kunnan pohjoisosa) ulkopuolella.</seg>
      </tuv>
      <tuv xml:lang="sms">
        <seg>Sääʹmǩiõli ougglõsmättʼtõshaʹŋǩǩõs jääʹrjast Lääʹddjânnmest mainstum kooum sääʹmǩiõl, aanar-, nuõrtt- da tâʹvvsääʹmǩiõl, mättʼtõõzz säʹmmlai dommvuuʹd (Uccjokk, Aanar, Jeänõk da Suäʹđjel kååʹdd tâʹvv-vueʹss) åålǥpeäʹlnn.</seg>
      </tuv>
    </tu>
    <tu>
      <tuv xml:lang="fin">
        <seg>Hankkeen oppilasmäärä on kasvanut vuosittain.</seg>
      </tuv>
      <tuv xml:lang="sms">
        <seg>Haʹŋǩǩõõzz ääiʹj škooulniiʹǩǩi mieʹrr lij lâssnam juõʹǩǩ eeʹjj.</seg>
      </tuv>
    </tu>
    <tu>
      <tuv xml:lang="fin">
        <seg>Tällä hetkellä hankkeen kautta saamen opetusta saa ympäri Suomen 92 oppilasta, joista 44 opiskelee pohjoissaamea, 27 inarinsaamea ja 20 koltansaamea.</seg>
      </tuv>
      <tuv xml:lang="sms">
        <seg>Tän poodd haʹŋǩǩõõzz veäkka sääʹmǩiõl mättʼtõõzz vuäǯǯa pirr Lääʹddjânnam 92 škooulneʹǩǩed, koin 44 mättʼtâʹtte tâʹvvsääʹmǩiõl, 27 aanarsääʹmǩiõl da 20 nuõrttsääʹmǩiõl.</seg>
      </tuv>
    </tu>
    <tu>
      <tuv xml:lang="fin">
        <seg>Hankkeessa on mukana 35 opetuksen järjestäjää sekä 59 koulua.</seg>
      </tuv>
      <tuv xml:lang="sms">
        <seg>Haʹŋǩǩõõzzâst lie mieʹldd 35 mättʼtõõzz jäʹrjsteeʹjed di 59 škooulâd.</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja:</seg>
      </tuv>
      <tuv xml:lang="sms">
        <seg>Lââʹssteâđ:</seg>
      </tuv>
    </tu>
    <tu>
      <tuv xml:lang="fin">
        <seg>Hanna Helander Projektipäällikkö 040 7012 094 hanna.helander(at)edu.utsjoki.fi</seg>
      </tuv>
      <tuv xml:lang="sms">
        <seg>Hanna Helander Projeʹkttjååʹđteei 040 7012 094 hanna.helander(at)edu.utsjoki.fi</seg>
      </tuv>
    </tu>
    <tu>
      <tuv xml:lang="fin">
        <seg>Arla Magga Projektikoordinaattori 040 198 5033 arla.magga(at)samediggi.fi</seg>
      </tuv>
      <tuv xml:lang="sms">
        <seg>Arla Magga Projeʹkttkoordinaattor 040 198 5033 arla.magga(at)samediggi.fi</seg>
      </tuv>
    </tu>
  </body>
</tmx>
