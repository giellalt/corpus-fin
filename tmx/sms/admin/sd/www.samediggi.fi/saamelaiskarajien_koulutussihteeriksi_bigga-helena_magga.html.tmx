<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">saamelaiskarajien_koulutussihteeriksi_bigga-helena_magga.html</prop>
  </header>
  <body>
    <tu>
      <tuv xml:lang="fin">
        <seg>Saamelaiskäräjien koulutussihteeriksi Bigga-Helena Magga</seg>
      </tuv>
      <tuv xml:lang="sms">
        <seg>Sääʹmteeʹǧǧ škooultõspiisren Bigga-Helena Magga</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien täyskokous valitsi kokouksessaan 24.2.2023 koulutussihteerin virkaan Bigga-Helena Maggan.</seg>
      </tuv>
      <tuv xml:lang="sms">
        <seg>Sääʹmteeʹǧǧ tiuddsååbbar vaʹllji såbbreʹstes 24.2.2023 škooultõspiisar vergga Guhtur Niillas Juhána Bigga, Bigga-Helena Magga.</seg>
      </tuv>
    </tu>
    <tu>
      <tuv xml:lang="fin">
        <seg>Magga on toiminut koulutussihteerin viransijaisena vuoden 2023 alusta alkaen.</seg>
      </tuv>
      <tuv xml:lang="sms">
        <seg>Magga lij tåimmam škooultõspiisar veeʹrjsâjjsiʹžžen eeʹjj 2023 aalǥâst.</seg>
      </tuv>
    </tu>
    <tu>
      <tuv xml:lang="fin">
        <seg>Bigga-Helena Magga.</seg>
      </tuv>
      <tuv xml:lang="sms">
        <seg>Bigga-Helena Magga.</seg>
      </tuv>
    </tu>
    <tu>
      <tuv xml:lang="fin">
        <seg>Kuva: Johanna Alatorvinen / Saamelaiskäräjät.</seg>
      </tuv>
      <tuv xml:lang="sms">
        <seg>Snimldõk: Johanna Alatorvinen/ Sääʹmteʹǧǧ.</seg>
      </tuv>
    </tu>
    <tu>
      <tuv xml:lang="fin">
        <seg>Koulutussihteeri toimii koulutus- ja oppimateriaalitoimiston esihenkilönä sekä koulutus- ja oppimateriaalilautakunnan esittelijänä ja sihteerinä.</seg>
      </tuv>
      <tuv xml:lang="sms">
        <seg>Škooultõspiisar tåimm Škooultõs- da mättmateriaalkonttâr tuâjjlažjååʹđteeʹjen di škooultõs- da mättmateriaal-luʹvddkååʹdd ouʹddepuʹhttjen da piisren.</seg>
      </tuv>
    </tu>
    <tu>
      <tuv xml:lang="fin">
        <seg>Bigga-Helena Magga jatkaa koulutussihteerin tehtävässä odottaen mielenkiinnolla työn tuomia mahdollisuuksia ja haasteita.</seg>
      </tuv>
      <tuv xml:lang="sms">
        <seg>Bigga-Helena Magga juätkk škooultõspiisar tuâjast vueʹrdeeʹl pueʹrr miõlin tuâj puʹhttem vueiʹtlvažvuõđid da vaʹǯǯtõõzzid.</seg>
      </tuv>
    </tu>
    <tu>
      <tuv xml:lang="fin">
        <seg>–On mukavaa päästä edistämään koulutusasioita ja huolehtimaan koulumaailmasta saamelaisesta näkökulmasta.</seg>
      </tuv>
      <tuv xml:lang="sms">
        <seg>–Lij hääʹsǩ piâssâd ooudâs viikkâd škooultõsaaʹššid da ââʹnned huõl škooulmaaiʹlmest sääʹm ǩiõččâmvueʹjjest.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät voi vaikuttaa oppimispoliittisin linjauksin niin paikallisiin kuin valtakunnallisiin opetussuunnitelmiin, sanoo Magga.</seg>
      </tuv>
      <tuv xml:lang="sms">
        <seg>Sääʹmteʹǧǧ vuäitt vaaikted mättjempoliittlaž linjjõõzzid nuʹt pääiklaž ǥu väʹlddkååddlaž mättʼtemplaanid, särnn Magga.</seg>
      </tuv>
    </tu>
    <tu>
      <tuv xml:lang="fin">
        <seg>Bigga-Helena Magga on aiemmin työskennellyt Saamelaiskäräjillä oppimateriaalityöntekijänä sekä Saamen kielikaltion pohjoissaamenkielen kielityöntekijänä.</seg>
      </tuv>
      <tuv xml:lang="sms">
        <seg>Bigga-Helena Magga lij ääiʹjab leämmaž Sääʹmteeʹǧǧest mättmateriaaltuâjliʹžžen di Sääʹm ǩiõllkaʹlddi tâʹvvsääʹmǩiõl ǩiõlltuâjjliʹžžen.</seg>
      </tuv>
    </tu>
    <tu>
      <tuv xml:lang="fin">
        <seg>Hänellä on työkokemusta myös opettajan tehtävistä sekä johtamiskokemusta projekteista sekä rehtorin työstä.</seg>
      </tuv>
      <tuv xml:lang="sms">
        <seg>Suʹst lij tuâjjǩiõččlâsttmõš še uʹčteeʹl tuâjain di jååʹđtemtoobdâlm projeeʹktin di rehtor tuâjast.</seg>
      </tuv>
    </tu>
    <tu>
      <tuv xml:lang="fin">
        <seg>Vuoden 2023 alusta alkaen Magga on toiminut koulutussihteerin viransijaisena.</seg>
      </tuv>
      <tuv xml:lang="sms">
        <seg>Eeʹjj 2023 ääʹljeeʹl Magga lij tåimmam škooultõspiisar veeʹrjsâjjsiʹžžen.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät julisti haettavaksi koulutussihteerin viran tammikuussa pitkäaikaisen koulutussihteeri Ulla Aikio-Puoskarin siirtyessä Saamelaisten totuus- ja sovintokomission pääsihteerin tehtävään.</seg>
      </tuv>
      <tuv xml:lang="sms">
        <seg>Sääʹmteʹǧǧ iʹlmmti ooccâmnalla škooultõspiisar veeʹrj ođđeeʹjjmannust kuʹǩesäiggsaž škooultõspiisar Ulla Aikio-Puoskari seerdeen Säʹmmlai tuõttvuõtt- da suåvâdvuõttkomissio väʹlddpiisar tuõjju.</seg>
      </tuv>
    </tu>
    <tu>
      <tuv xml:lang="fin">
        <seg>Koulutussihteerin virkaan tuli yhteensä neljä hakemusta, ja Saamelaiskäräjien hallitus haastatteli hakijat kokouksessaan 10.2.2023.</seg>
      </tuv>
      <tuv xml:lang="sms">
        <seg>Škooultõspiisar vergga pueʹtte nellj ooccmõõžž, da Sääʹmteeʹǧǧ halltõs mâinstõõʹtti ooccjid såbbreʹstes 10.2.2023.</seg>
      </tuv>
    </tu>
    <tu>
      <tuv xml:lang="fin">
        <seg>Haastattelujen jälkeen Saamelaiskäräjien hallitus päätti yksimielisesti esittää täyskokoukselle Bigga-Helena Maggaa koulutussihteerin virkaan.</seg>
      </tuv>
      <tuv xml:lang="sms">
        <seg>Mainstâttmõõžži mâŋŋa Sääʹmteeʹǧǧ halltõs tuʹmmji õõutmiõllsânji eʹtǩǩeed tiuddsåbbra Bigga-Helena Magga škooultõspiisar vergga.</seg>
      </tuv>
    </tu>
    <tu>
      <tuv xml:lang="fin">
        <seg>Magga valittiin äänestyksen jälkeen: täyskokous äänesti Maggan ja virkaa myös hakeneen Petra Kuuvan välillä.</seg>
      </tuv>
      <tuv xml:lang="sms">
        <seg>Magga vaʹlljeeš jiõnstummuž mâŋŋa: tiuddsååbbar jiõnsti Magga da veeʹrj ooccâm Petra Kuuva kõõsk.</seg>
      </tuv>
    </tu>
    <tu>
      <tuv xml:lang="fin">
        <seg>Magga nimitettiin virkaan äänin 11–5.</seg>
      </tuv>
      <tuv xml:lang="sms">
        <seg>Magga nõõmteš vergga jiõnin 11–5.</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja</seg>
      </tuv>
      <tuv xml:lang="sms">
        <seg>Lââʹssteâđ</seg>
      </tuv>
    </tu>
    <tu>
      <tuv xml:lang="fin">
        <seg>Bigga-Helena Magga vs. Koulutussihteeri 010 839 3121 / 040 570 2786 bigga-helena.magga(at)samediggi.fi</seg>
      </tuv>
      <tuv xml:lang="sms">
        <seg>Bigga-Helena Magga vs. Škooultõspiisar 010 839 3121 / 040 570 2786 bigga-helena.magga(at)samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>Pia Ruotsala-Kangasniemi Hallintopäällikkö 010 839 3106 / 040 726 2688 pia.ruotsala(at)samediggi.fi</seg>
      </tuv>
      <tuv xml:lang="sms">
        <seg>Pia Ruotsala-Kangasniemi Vaaldâšmjååʹđteeʹjj 010 839 3106 / 040 726 2688 pia.ruotsala(at)samediggi.fi</seg>
      </tuv>
    </tu>
  </body>
</tmx>
