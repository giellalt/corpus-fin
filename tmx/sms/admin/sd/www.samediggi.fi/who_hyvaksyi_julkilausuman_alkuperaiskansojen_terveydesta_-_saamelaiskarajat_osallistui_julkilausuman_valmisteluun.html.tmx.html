<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>WHO hyväksyi julkilausuman alkuperäiskansojen terveydestä – Saamelaiskäräjät osallistui julkilausuman valmisteluun</td>
        <td>WHO priimi õõlmâsceälkkmõõžž alggmeerai tiõrvâsvuõđâst – Sääʹmteʹǧǧ vuässõõđi õõlmâsceälkkmõõžž valmštõõllmõʹšše</td>
      </tr>
      <tr>
        <td>Maailman terveysjärjestö WHO hyväksyi julkilausuman alkuperäiskansojen terveydestä 76. yleiskokouksessaan Genevessä 30.5.2023.</td>
        <td>Maaiʹlm tiõrvâsvuõttorganisaatio WHO priimi õõlmâsceälkkmõõžž alggmeerai tiõrvâsvuõđâst 76. takaisåbbrest Genevest 30.5.2023.</td>
      </tr>
      <tr>
        <td>Julkilausuma on WHO:ssa ensimmäinen julkilausuma, joka on hyväksytty alkuperäiskansojen osalta.</td>
        <td>Õõlmâsceälkkmõš lij WHO:st vuõssmõs õõlmâsceälkkmõš, kååʹtt lij primmum alggmeerai beäʹlnn.</td>
      </tr>
      <tr>
        <td>Saamelaiskäräjät osallistui julkilausuman valmisteluun.</td>
        <td>Sääʹmteʹǧǧ vuässõõđi õõlmâsceälkkmõõžž valmštõõllmõʹšše.</td>
      </tr>
      <tr>
        <td>Hyväksytyn julkilausuman pohjalta valmistellaan Globaali toimintasuunnitelma (a Global Plan of Action) 79. WHO:n yleiskokoukseen.</td>
        <td>Primmum õõlmâsceälkkmõõžž vuâđald valmštõõlât Globaal tåimmamplaan (a Global Plan of Action) 79. WHO tiuddsåbbra.</td>
      </tr>
      <tr>
        <td>– Terveyden edistämisen keskiössä tulee olla alkuperäiskansojen osallisuus päätöksenteossa.</td>
        <td>– Tiõrvâsvuõđ ouddnummuž kõskksââʹjest âlgg leeʹd alggmeerai vuässadvuõtt tuʹmmstõktuâjast.</td>
      </tr>
      <tr>
        <td>Nyt aloitettu työ maailman terveysjärjestössä antaa uudenlaisen mahdollisuuden kiinnittää huomiota YK:n alkuperäiskansajulistuksen toimeenpanemiseen sosiaali- ja terveyspalveluissa, sanoo Saamelaiskäräjien puheenjohtaja Tuomas Aslak Juuso.</td>
        <td>Ååʹn alttuum tuâjj maaiʹlm tiõrvâsvuõttorganisaatiost õudd ođđ vueiʹtlvažvuõđ ǩiʹddjed vuâmmšõõzz ÕM alggmeerčõõđtõõzz tiuʹdde piijjmõʹšše sosiaal- da tiõrvâsvuõttkääzzkõõzzin, särnn Sääʹmteeʹǧǧ saaǥǥjååʹđteeʹjj Tuomas Aslak Juuso.</td>
      </tr>
      <tr>
        <td>Saamelaiskäräjien sosiaali- ja terveyssihteeri osallistuu WHO:n yleiskokoukseen Genevessä 21.-30.5.2023.</td>
        <td>Sääʹmteeʹǧǧ sosiaal- da tiõrvâsvuõttpiisar vuässââtt WHO takaisåbbra Genevest 21.-30.5.2023.</td>
      </tr>
      <tr>
        <td>– On merkittävää, että Saamelaiskäräjillä on ensimmäistä kertaa mahdollisuus osallistua WHO:n yleiskokoukseen osana Suomen delegaatiota, sanoo Saamelaiskäräjien sosiaali- ja terveyssihteeri Anne Länsman-Magga.</td>
        <td>– Lij miârkteei, što Sääʹmteeʹǧǧest lij vuõssmõs vuâra vueiʹtlvažvuõtt vuässõõttâd WHO takaisåbbra vueʹssen Lääʹdd delegaatio, särnn Sääʹmteeʹǧǧ sosiaal- da tiõrvâsvuõttpiisar Anne Länsman-Magga.</td>
      </tr>
      <tr>
        <td>Suomen kansallinen puheenvuoro tuki julkilausuman hyväksymistä</td>
        <td>Lääʹddjânnam meersaž saakkvuârr tuärjjii õõlmâsceälkkmõõžž priimmʼmõõžž</td>
      </tr>
      <tr>
        <td>Suomi nosti puheenvuorossaan esille omakielisten ja kulttuurinmukaisten palveluiden sekä erityisesti mielenterveyspalveluiden merkityksen.</td>
        <td>Lääʹddjânnam kaaggi saakkvuârstes õuʹdde jiijjâsǩiõllsai da kulttuurmeâldlaž kääzzkõõzzi di jeäʹrben miõlltiõrvâsvuõttkääzzkõõzzi miârktõzz.</td>
      </tr>
      <tr>
        <td>Ilmastonmuutos tulee myös vaikuttamaan saamelaisiin monin eri tavoin.</td>
        <td>Äimmõsmuuttâs puätt še vaaikted säʹmmlaid määŋgain jeeʹres naaʹlin.</td>
      </tr>
      <tr>
        <td>Suomi myös painotti puheenvuorossaan, että alkuperäiskansat tulee osallistaa päätöksentekoon ja keskusteluun.</td>
        <td>Lääʹddjânnam še teäʹddii saakkvuârstes, što alggmeer âʹlǧǧe vuässâʹtted tuʹmmstõktuõjju da saǥstõõllmõʹšše.</td>
      </tr>
      <tr>
        <td>Suomen puheenvuoron mukaan myös tiedontuotanto tulisi tehdä yhdessä alkuperäiskansojen kanssa.</td>
        <td>Lääʹdd saakkvuâr mieʹldd še teâđpuuʹtʼtõs õõlǥči tuejjeed õõutsââʹjest alggmeeraivuiʹm.</td>
      </tr>
      <tr>
        <td>Julkilausuma alkuperäiskansojen terveydestä (esitys)</td>
        <td>Õõlmâsceälkkmõš alggmeerai tiõrvâsvuõđâst (eʹtǩǩõs)</td>
      </tr>
      <tr>
        <td>Lisätietoja:</td>
        <td>Lââʹssteâđ:</td>
      </tr>
      <tr>
        <td>Tuomas Aslak Juuso Puheenjohtaja 040 687 3394 tuomas.juuso@samediggi.fi</td>
        <td>Tuomas Aslak juuso Saaǥǥjååʹđteeʹjj 040 687 3394 tuomas.juuso@samediggi.fi</td>
      </tr>
      <tr>
        <td>Anne Länsman-Magga Sosiaali- ja terveyssihteeri 040 182 9998 anne.lansman-magga@samediggi.fi</td>
        <td>Anne Länsman-Magga Sosiaal- da tiõrvâsvuõttpiisar 040 182 9998 anne.lansman-magga@samediggi.fi</td>
      </tr>
      <tr>
        <td>Inka-Saara Arttijeff Kansainvälisten asioiden sihteeri 050 574 7629 inka.saara.arttijeff@samediggi.fi</td>
        <td>Inka-Saara Arttijeff Meeraikõskksaž aaʹššipiisar 050 574 7629 inka.saara.arttijeff@samediggi.fi</td>
      </tr>
    </table>
  </body>
</html>
