<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Porotuholain mukaiset korvaukset poronhoitovuoden 2021–2022 tuhoista tulee maksaa poronhoitajille</td>
        <td>Puäʒʒpråppeemlääʹjj meâldlaž koʹrvvõõzz puäʒʒhåiddameeʹjj 2021–2022 pråppummšin feʹrttje mäʹhssed puäʒʒhoiʹddjeeʹjid</td>
      </tr>
      <tr>
        <td>Saamelaiskäräjät on aloittanut neuvottelut maa- ja metsätalousministeriön kanssa porotuholain toimeenpanon mukaista valmistelua koskien.</td>
        <td>Sääʹmteʹǧǧ lij alttääm saǥstõõllmõõžžid mädd- da meäʹcctäällministeriain puäʒʒpråppeemlääʹjj tiuʹddepiijjmõõžž meâldlaž valmštõõllmõõžž kuõskeeʹl.</td>
      </tr>
      <tr>
        <td>Saamelaiskäräjien mukaan laidunolosuhteiltaan poikkeuksellisen poronhoitovuoden 2021–2022 tilanne täyttää lainsäädännössä korvauksen perusteeksi asetetut kriteerit.</td>
        <td>Sääʹmteeʹǧǧ mieʹldd kuäivas-sââʹjjpuäʒʒjeällmõõžžin čoʹrstemvueʹǩǩnallšem puäʒʒhåiddameeʹjj 2021–2022 vueʹǩǩ teâudd lääʹjjšiõttummšest koʹrvvõõzz vuâđđan šiõttuum kriteeʹrid.</td>
      </tr>
      <tr>
        <td>– Saamelaiskäräjät vaatii, että porotuholain mukaiset korvaukset poronhoitovuonna 2021–2022 aiheutuneista vahingoista maksetaan oikeudenmukaisesti niille poronhoitajille, jotka ovat vahinkoa kärsineet – myös niissä paliskunnissa, joissa on ollut ylilukua.</td>
        <td>– Sääʹmteʹǧǧ õõlǥat, što puäʒʒpråppeemlääʹjj meâldla koʹrvvõõzz puäʒʒhåiddameeʹjjest 2021–2022 šõddâm skääđain määuʹset vuõiggvuõđmeâldlânji tõid puäʒʒhoiʹddjeeʹjid, kook liâ skääđ jõuddam ǩiõrddâd – še tõin paalǥâskooʹddin, koin liâ leämmaž pâiʹl-lååǥǥ.</td>
      </tr>
      <tr>
        <td>Tätä näkemystä tukee Pohjois-Suomen hallinto-oikeuden tuore ratkaisu kumota ELY-keskuksen päätökset hylätä porotuholain mukaisten vahinkojen korvaushakemukset Näkkälän paliskunnan poronhoitajien osalta talven 2019–2020 tuhoja koskien, toteaa Saamelaiskäräjien puheenjohtaja Tuomas Aslak Juuso.</td>
        <td>Tän vuäinalm tuärjjad Tâʹvv-Lääʹddjânnam vaaldšemvuõiggâz eiʹdde puättam räʹtǩǩummuš jaukkeed JJP-kõõskõõzz tuʹmmstõõǥǥ heelǥeed puäʒʒpråppeemlääʹjj meâldlaž skääđai koʹrvveemooccmõõžžid Näkkälä paalǥâskååʹdd puäʒʒhoiʹddjeeʹji beäʹlnn tääʹlv 2019–2020 pråppummšid kuõskeeʹl, tuâtt Sääʹmteeʹǧǧ saaǥǥjååʹđteeʹjj Tuomas Aslak Juuso.</td>
      </tr>
      <tr>
        <td>Poronhoitovuonna 2021–2022 saamelaisten kotiseutualueen poronhoitajat kohtasivat lyhyen ajan sisään jo toisen poikkeuksellisen haastavan talven.</td>
        <td>Puäʒʒhåiddameeʹjjest 2021–2022 säʹmmlai dommvuuʹd puäʒʒhoiʹddjeei vuõiʹnne vuäʹnkõs ääiʹj seʹst juʹn nuuʹbb čoʹrstemvueʹǩǩnallšem väʹǯǯlõs tääʹlv.</td>
      </tr>
      <tr>
        <td>Laidunolosuhteet maan päälle jäätyneen lumikerroksen ja homeen pilaamien laitumien vuoksi alkoivat monissa alueen paliskunnissa muodostua erittäin vaikeiksi jo syystalvella 2021.</td>
        <td>Kuäivas-sââʹjjpuäʒʒjeällmõõžžin määdd ool jiõŋŋâm muõtti da kuõppi peʹllstem kuäivas-sõõʹji diõtt aʹlǧǧe määŋgain vuuʹd paalǥâskooʹddin šõddâd samai vaiggân juʹn čõhččtääʹlvest 2021.</td>
      </tr>
      <tr>
        <td>Maa- ja metsätalousministeriö ilmoitti maaliskuun alussa 2022, että Luonnonvarakeskus (Luke) laatii selvityksen talven 2021–2022 olosuhteista poronhoitoalueella, sen jälkeen, kun viisi saamelaisten kotiseutualueen paliskunnista olivat tehneet tiedoksiannon maa- ja metsätalousministeriölle poikkeuksellisista lumi- ja luonnonolosuhteista.</td>
        <td>Mädd- da meäʹcctäällministeria iʹlmmti pâʹsslâšttam-mannu aalǥâst 2022, što Luâttreeʹǧǧesvuõttkõõskõs Luke rääjj čiõlǥtõõzz tääʹlv 2021–2022 puäʒʒjeällmõõžžin puäʒʒhåiddamvuuʹdest, tõn mâŋŋa, ǥu vitt säʹmmlai dommvuuʹd paalǥâskooʹddin leʹjje tuejjääm teâttânouddmõõžž mädd- da meäʹcctäällministeriaaʹje čoʹrstemvueʹǩǩnallšem muõtt- da luâttåårrmõõžžin.</td>
      </tr>
      <tr>
        <td>Myös Saamelaiskäräjät kävi ministeriön kanssa neuvottelut asian tiimoilta, ja vetosi silloiseen maa- ja metsätalousministeri Leppään porokuolemien ennaltaehkäisemiseksi ja porovahinkolain mukaisen menettelyn käynnistämiseksi avoimella kirjeellään .</td>
        <td>Še Sääʹmteʹǧǧ jiõʹli ministeriain saǥstõõllmõõžžid ääʹššest, da nuäjjõõđi tâʹl åårrai mädd- da meäʹcctäällminister Leppääʹje puäʒʒpråppummši õõudbeäʹlnn cõggmõʹšše da puäʒʒskääđđlääʹjj meâldlaž mõõntõõllmõõžž jåʹttʼtem diõtt ääv ǩiiʹrjin .</td>
      </tr>
      <tr>
        <td>Luke totesi selvityksessään , että lumen kova ja jäinen pohjakerros sekä alueen kasvillisuuden korkeat hometoksiinipitoisuudet aiheuttivat vaikeat laidunolosuhteet osassa poronhoitoaluetta talvella 2021–2022.</td>
        <td>Luke tuõđi čiõlǥtõõzzâst , što muõtti kõõrâs da jiõŋŋâm vuâđđmuõtt di vuuʹd rääʹssvuõđ õlli kuõpptoksiin seʹst ââʹnnem šõddee vaiggâd kuäivas-sââʹjjpuäʒʒjeällmõõžžid pieʹǩǩest puäʒʒhåiddamvuuʹd tälvva 2021–2022.</td>
      </tr>
      <tr>
        <td>Selvityksessä arvioitiin poikkeuksellisten laidunolosuhteiden ulottuneen yhteensä 19 paliskunnan alueelle.</td>
        <td>Čiõlǥtõõzzâst arvvtõʹlleš čoʹrstemvueʹǩǩnallšem kuäivas-sââʹjjpuäʒʒjeällmõõžžid vuällam õhttseʹžže 19 paalǥâskååʹdd voudda.</td>
      </tr>
      <tr>
        <td>Alue käsittää laajan alan saamelaisten kotiseutualueen paliskunnista sekä erityisesti poronhoidolle varatusta alueesta.</td>
        <td>Vuʹvdd ǩiõttʼtââll veiddsõs vuuʹd säʹmmlai dommvuuʹd paalǥâskooʹddin di jeäʹrben puäʒʒhoiddu vaʹrrjum vuuʹdest.</td>
      </tr>
      <tr>
        <td>Lisäksi näiden 19 paliskunnan alueella hoidetaan yli puolet koko poronhoitoalueen poroista.</td>
        <td>Lââʹssen täi 19 paalǥâskååʹdd vuuʹdest hååidat pâʹjjel peäʹl veeʹzz puäʒʒhåiddamvuuʹd puõccuin.</td>
      </tr>
      <tr>
        <td>Toisin kuin edellisellä kerralla porotuholakia sovellettaessa, Luken selvitystä täydennettiin kuntien maaseutuelinkeinoviranomaisten tekemillä tarkastuksilla.</td>
        <td>Nuuʹbbnalla ǥu oouʹdab vuâra puäʒʒpråppeemlääʹjj suåvldeen, Luke čiõlǥtõõzz tiuddeeš kooʹddi mäddvuʹvddjie��llemvueʹǩǩveʹrǧǧniiʹǩǩi tuejjeem taʹrǩstummšin.</td>
      </tr>
      <tr>
        <td>Saamelaiskäräjien saamien tietojen mukaan pyyntö tarkastuksien aloittamiseksi kuntiin saapui Lapin ELY-keskukselta vasta maaliskuun lopussa vuonna 2022, ja tarkastukset sekä näytteiden keräys suoritettiin vasta tämän jälkeen.</td>
        <td>Sääʹmteeʹǧǧ vuäǯǯmi teâđai mieʹldd raukkmõš taʹrǩstummši alttummšen kooʹddid puõʹđi Lapin JJP-kõõskõõzzâst eman pâʹsslašttâm-mannu looppâst eeʹjjest 2022, da taʹrǩstummuž di čuäjtõõzzi noorrmõš spraaʹveš eman tän mâŋŋa.</td>
      </tr>
      <tr>
        <td>Saamelaiskäräjien ja maa- ja metsätalousministeriön väliset Saamelaiskäräjälain 9 §:n mukaiset neuvottelut porotaloutta kohdanneiden vahinkojen korvaamisesta annetun lain (987/2011), eli nk. porotuholain mukaisten korvausten maksamisesta aloitettiin toukokuussa 2023.</td>
        <td>Sääʹmteeʹǧǧ da mädd- da mädd- da meäʹcctäälministeria kõskksa Sääʹmteʹǧǧlääʹjj 9 § meâldla saǥstõõllmõõžž puäʒʒtääl kuõskki skääđai koʹrvvummšest uvddum lääʹjj (987/2011), leʹbe nk. puäʒʒpråppeemlääʹjj meâldlaž koʹrvvõõzzi mähssmõõžžâst altteeš vueʹssmannust 2023.</td>
      </tr>
      <tr>
        <td>Neuvottelut jatkuvat elokuussa 2023, kun kaikki tarvittava tieto vahinkojen laajuuden ja korvauksiin tarvittavan määrärahan arvioimiseksi on saatu.</td>
        <td>Saǥstõõllmõõžž juätkkje påʹrǧǧmannust 2023, ǥu puk taarbšeei teâtt skääđai veeidsõsvuõđ da koʹrvvõõzzid taarbšeei mieʹrrtieʹǧǧ ärvvtõõllmõššân leät vuõǯǯum.</td>
      </tr>
      <tr>
        <td>Saamelaiskäräjien tiedote 28.2.2022</td>
        <td>Sääʹmteeʹǧǧ teâđtõs 28.2.2022</td>
      </tr>
      <tr>
        <td>Talven 2021–2022 lumi- ja kaivuolosuhteet ja niiden vaikutukset poronhoitoon, Luke 2022</td>
        <td>Tääʹlv 2021–2022 muõtt- da kuäivvampuäʒʒjeällmõõžž da tõi vaaiktõõzz puäʒʒhoiddu, Luke 2022</td>
      </tr>
      <tr>
        <td>Lisätietoja:</td>
        <td>Lââʹssteâđ:</td>
      </tr>
      <tr>
        <td>Tuomas Aslak Juuso Puheenjohtaja 040 687 3394 tuomas.juuso@samediggi.fi</td>
        <td>Tuomas Aslak Juuso Saaǥǥjååʹđteeʹjj 040 687 3394 tuomas.juuso@samediggi.fi</td>
      </tr>
      <tr>
        <td>Laura Olsén-Ljetoff Elinkeinosihteeri 010 839 3123 / 040 617 5113 laura.olsen-ljetoff@samediggi.fi</td>
        <td>Laura Olsén-Ljetoff Jieʹllemvueʹǩǩpiisar teʹl. 010 839 3123 / 040 617 5113 laura.olsen-ljetoff@samediggi.fi</td>
      </tr>
    </table>
  </body>
</html>
