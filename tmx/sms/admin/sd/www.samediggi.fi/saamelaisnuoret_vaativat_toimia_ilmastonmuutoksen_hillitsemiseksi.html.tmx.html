<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaisnuoret vaativat toimia ilmastonmuutoksen hillitsemiseksi</td>
        <td>Sääʹmnuõr õõlǥte tååimaid äimm-muttâz tuõʹlstõõllmõʹšše</td>
      </tr>
      <tr>
        <td>Tunnistamme ilmastokriisin ja vaadimme välittömiä toimia ympäristömuutosten hillitsemiseksi.</td>
        <td>Tobdstep äimmõskriis da õõlǥtep ǩirrsaid tååimaid pirrõsmuttsi tuõʹlstõõllmõʹšše.</td>
      </tr>
      <tr>
        <td>Meillä on oikeus tulevaisuuteen ja sen tulee olla meidän näköisemme.</td>
        <td>Meeʹst lij vuõiggâdvuõtt puõʹttiäigga da tõt âlgg leeʹd jiiʹjjen-nallšem.</td>
      </tr>
      <tr>
        <td>Saamelaisnuorten julkilausuma nostaa esille huolen Saamenmaan luonnon tilanteesta ja tulevaisuudesta sekä kokoaa yhteen toimenpide-ehdotuksia.</td>
        <td>Sääʹmnuõri õõlmâsceälkkmõš kägg õlmmsa huõl Sääʹmjânnam luâđ vueʹjjest da puõʹttivuõđâst de noor õʹhtte tåimmjem eʹtǩǩõõzzid.</td>
      </tr>
      <tr>
        <td>Saamelaisnuoret vaativat toimia ilmastonmuutoksen hillitsemiseksi ja siihen sopeutumiseen.</td>
        <td>Sääʹmnuõr õõlǥte tååimaid äimm-muttâz tuõʹlstõõllmõʹšše da tõõzz šiõttlõõvvmõʹšše.</td>
      </tr>
      <tr>
        <td>Saamelaisnuoret ovat huolissaan ilmastonmuutoksen vaikutuksista erityisesti saamelaisten perinteisiin elinkeinoihin ja kulttuuriin.</td>
        <td>Sääʹmnuõr liâ peʹcclõõžžâst äimm-muttâz vaikktõõzzin jeärbõʹžžen säʹmmlai äʹrbbvuõđlaid jieʹllemvueʹjjid da kulttuuʹre.</td>
      </tr>
      <tr>
        <td>– Julkilausumassa esitämme vaatimuksen, että saamelainen perinnetieto nostetaan tasa-arvoiseksi tiedon lähteeksi, kun tutkitaan ja puhutaan ilmastonmuutoksesta, alueiden käytöstä ja perinteisistä elinkeinoista.</td>
        <td>– Õõlmâsceälkkmõõžžâst eeʹttkâʹsttep õõlǥtõõzz, što säʹmmlaž äʹrbbvueʹǩǩteâđ käʹǧǧe tääʹssärvvsõʹžžen teâđ käivvan, ǥu tuʹtǩǩee da maainste äimm-muttsest, vuuʹdi âânnmõõžžâst da ärbbvuõđlain jieʹllemvueʹjjin.</td>
      </tr>
      <tr>
        <td>IPCC raportti kertoo karuja faktoja ilmastokriisistä.</td>
        <td>IPCC raportt peäggat raʹhttjid tuõttaaʹššid äimmõskriisâst.</td>
      </tr>
      <tr>
        <td>Olemme puhuneet ilmastonmuutoksen seurauksista ja yhteisömme kohtaamista vaikutuksista jo vuosikaudet.</td>
        <td>Leäʹp mainstam äimm-muttâz seuʹrrjõõzzin da õhttõõzzâm teivvam vaikktõõzzin juʹn eeʹǩǩpõõʹjid.</td>
      </tr>
      <tr>
        <td>Emme voi estää vaikutuksia, vaan meidän pitää aloittaa sopeutumistoimet kulttuurimme, kieltemme ja elinkeinojemme turvaamiseksi, toteavat julkilausuman laatimiseen osallistuneet Suomen Saamelaiskäräjien nuorisoneuvoston puheenjohtaja Anni-Sofia Niittyvuopio ja Ruotsin Saamelaiskäräjien nuorisoneuvoston puheenjohtaja Maria Unnes.</td>
        <td>Jeäʹp vueiʹt teänab cõggâd vaikktõõzzid, ba mij feʹrttjep altteed šiõttlõõvvâmtååimaid kulttuurâm, ǩiõleen da jieʹllemvueʹjjeen staanmõssân, tueʹtte õõlmâsceälkkmõõžž raajjmõʹšše vuässõõttâm Lääʹddjânnam Sääʹmteeʹǧǧ nuõrisuåvtõõzz saaǥǥjååʹđteei Anni-Sofia Niittyvuopio da Ruõccjânnam Sääʹmteeʹǧǧ nuõrisuåvtõõzz saaǥǥjååʹđteei Maria Unnes.</td>
      </tr>
      <tr>
        <td>Lisäksi julkilausumassa todetaan, että yhteistyö saamelaisnuorten välillä pitää turvata yhteisillä tapahtumilla ja kokoontumisilla ja yhteistyötä saamelaisten välillä yli valtionrajojen ja muiden alkuperäiskansojen kanssa tulee vahvistaa ja lisätä.</td>
        <td>Lââʹssen õõlmâsceälkkmõõžžâst tuõʹtte, što õhttsažtuâjj sääʹmnuõri kõõskâst âlgg staanâd õhttsain noorõõttmõõžžin da teivvmõõžžin de õhttsažtuâj säʹmmlai kõõskâst pâiʹl valdiaraaji da jeeʹres alggmeeraivuiʹm âlgg raʹvvjed da lââʹzzted.</td>
      </tr>
      <tr>
        <td>Saamelaisnuoret ovat valmistelleet julkilausuman yhteispohjoismaisen saamelaisnuorten konferenssin osana.</td>
        <td>Sääʹmnuõr liâ valmštõõllâm õõlmâsceälkkmõõžž õhttsažtâʹvvjânnmallša sääʹmnuõri konfereeʹns vueʹssen.</td>
      </tr>
      <tr>
        <td>Julkilausuma toimii työkaluna yhteispohjoismaisen saamelaisnuorten yhteistyössä ja se on toimintamalli yli valtionrajojen ilmastonmuutosta vastaan.</td>
        <td>Õõlmâsceälkkmõš tåimmai tuâjjneävvan õhttsažtâʹvvjânnmallša sääʹmnuõri õhttsažtuâjast da tõt lij tåimmam-mall pâiʹl valdiaraaji äimm-muuttâs vuâstta.</td>
      </tr>
      <tr>
        <td>Julkilausuma on luettavissa:</td>
        <td>Õõlmâsceälkkmõš lij lookkâmnalla:</td>
      </tr>
      <tr>
        <td>pohjoissaameksi</td>
        <td>tâʹvvsäämas</td>
      </tr>
      <tr>
        <td>inarinsaameksi</td>
        <td>aanarsäämas</td>
      </tr>
      <tr>
        <td>koltansaameksi</td>
        <td>nuõrttsäämas</td>
      </tr>
      <tr>
        <td>suomeksi</td>
        <td>lääddas</td>
      </tr>
      <tr>
        <td>englanniksi</td>
        <td>eŋgglõssân</td>
      </tr>
      <tr>
        <td>Yhteispohjoismainen saamelaisnuorten konferenssi pidettiin etätapahtumana 26.8.2021.</td>
        <td>Õhttsažtâʹvvjânnmallšaž sääʹmnuõri konfereʹnss õʹnne olgglõsnoorõõttmõššân 26.8.2021.</td>
      </tr>
      <tr>
        <td>Konferenssin pääjärjestäjänä toimi Saamelaiskäräjien nuorisoneuvosto ja se järjestettiin yhteistyössä Norjan, Ruotsin ja Suomen Saamelaiskäräjien nuorisotoimijoiden kanssa.</td>
        <td>Konfereeʹns väʹlddriâššjen toiʹmmji Sääʹmteeʹǧǧ nuõrisuåvtõõzz da tõn reâʹšše õhttsažtuâjast Taarrjânnma,Ruõccjânnam da Lääʹddjânnam Sääʹmteeʹǧǧ nuõritoiʹmmjeeʹjivuiʹm.</td>
      </tr>
      <tr>
        <td>Konferenssissa puheenvuoroja pitivät Suomen ympäristö- ja ilmastoministeri Krista Mikkonen , Saamelaisen parlamentaarisen neuvoston puheenjohtaja Aili Keskitalo, Saamelaiskäräjien puheenjohtaja Tuomas Aslak Juuso ja nuori poromies Jussa Seurujärvi.</td>
        <td>Konfereeʹnsest särnnamvuâraid õʹnne Lääʹddjânnam pirrõs- da äimmõsminister Krista Mikkonen, sääʹmparlamentaarlaž suåvtõõzz saaǥǥjååʹđteei Aili Keskitalo, Sääʹmteeʹǧǧ saaǥǥjååʹđteei Tuomas Aslak Juuso da nuõrr puäʒʒooumaž Jussa Seurujärvi.</td>
      </tr>
      <tr>
        <td>Työpajoja pitivät somevaikuttaja Emmi Nuorgam, artivisti Pauliina Feodoroff ja globaali nuorisojärjestö Youth4Nature.</td>
        <td>Tuâjjpõõrtid õʹnne somevaikkteei Emmi Nuorgam , artivistt Pauliina Feodoroff da globaal nuõri- organisaatio Youth4Nature.</td>
      </tr>
      <tr>
        <td>Konferenssin teemana oli ilmastonmuutos ja sen osana tehtiin julkilausuma.</td>
        <td>Konfereeʹns teeʹmmen leäi äimm-muuttâs da tõn vueʹssen raʹjje õõlmâsceälkkmõš.</td>
      </tr>
      <tr>
        <td>Lisätietoja</td>
        <td>Lââʹzzteâđaid</td>
      </tr>
      <tr>
        <td>Anni-Sofia Niittyvuopio Suomen saamelaiskäräjien nuorisoneuvoston puheenjohtaja puh. +358 40 708 2072 anni-sofia.niittyvuopio(at)samediggi.fi</td>
        <td>Anni-Sofia Niittyvuopio Lääʹddjânnam Sääʹmteeʹǧǧ nuõrisuåvtõõzz saaǥǥjååʹđteei +358 40 708 2072 anni-sofia.niittyvuopio(at)samediggi.fi</td>
      </tr>
      <tr>
        <td>Maria Unnes Ruotsin saamelaiskäräjien nuorisoneuvoston puheenjohtaja maria.unnes(at)sametinget.se</td>
        <td>Maria Unnes Ruõccjânnam Sääʹmteeʹǧǧ nuõrisuåvtõõzz saaǥǥjååʹđteei maria.unnes(at)sametinget.se</td>
      </tr>
      <tr>
        <td>Elli-Marja Hetta Suomen saamelaiskäräjien nuorisosihteeri puh. +358 50 382 5179 elli-marja.hetta(at)samediggi.fi</td>
        <td>Elli-Marja Hetta Lääʹddjânnam Sääʹmteeʹǧǧ nuõripiisar +358 50 382 5179 elli-marja.hetta(at)samediggi.fi</td>
      </tr>
    </table>
  </body>
</html>
