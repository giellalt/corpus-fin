<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Opas saamenkielisten verkkopalveluiden kehittäjille julkaistaan 14.3.2023</td>
        <td>Vueʹppes sääʹmǩiõllsai neʹttkääzzkõõzzi raajjʼjid õlmstââʹttet 14.3.2023</td>
      </tr>
      <tr>
        <td>Mii ovttas – Mij oovtast – Mij õõutâst – Me yhdessä -verkoston työryhmä julkaisee 14.3.2023 opaskirjan ’Siula – kohti laadukkaita saamenkielisten palveluita’.</td>
        <td>Mii ovttas – Mij oovtast – Mij õõutâst – Me yhdessä -säimmaz tuâjj-joukk õlmstâtt 14.3.2023 vueʹppesǩeeʹrj ʼSiula – kohti laadukkaita saamenkielisten palveluitaʼ.</td>
      </tr>
      <tr>
        <td>Kirja on vapaasti luettavissa Saamelaiskäräjien sivustolla Siula – opas saamenkielisten verkkopalveluiden kehittäjille .</td>
        <td>Ǩeʹrjj lij puki lookkâmnalla äävai Sääʹmteeʹǧǧ seeidain Siula – opas saamenkielisten verkkopalveluiden kehittäjille .</td>
      </tr>
      <tr>
        <td>Kirja tarjoaa vastauksia siihen, mitä saamenkielisten verkkopalveluiden kehittämisen aloittavan organisaation ja asiantuntijan olisi hyvä ja tärkeää tietää .</td>
        <td>Ǩeʹrjj taʹrjjad vasttõõzzid tõõzz, mâiʹd sääʹmǩiõllsai neʹttkääzzkõõzzid raajjmõõžž altteei organisaatio da äʹšštobddi leʹčči pueʹrr da vääžnai tieʹtted .</td>
      </tr>
      <tr>
        <td>Tarkoituksena on kannustaa ja madaltaa kynnystä saamenkielisten verkkopalveluiden luomiseksi ja kehittämiseksi.</td>
        <td>Jurddjen lij älšmâʹtted da vueʹleed kõddâz sääʹmǩiõllsai neʹttkääzzkõõzzi raajjma da õõudummša.</td>
      </tr>
      <tr>
        <td>Kirjaa kirjoitettaessa ajatuksena on ollut ’mitä olisit itse halunnut tietää, kun aloitit työskentelyn saamenkielisten palveluiden parissa ’ Työryhmän jäsenet ovat hyödyntäneet omia kokemuksiaan kirjassa, ja se sisältääkin käytännöllistä tietoa saamenkielisten sivustojen tekemiseksi ja kehittämiseksi.</td>
        <td>Ǩeeʹrj ǩeeʹrjteeʹn jurddjen lij leämmaž ʼmâiʹd leʹččiǩ jiõčč haaʹlääm tieʹtted, ko alttiiǩ tuejjummuž sääʹmǩiõllsaž kääzzkõõzzivuiʹm ʼ Tuâjj-joouk vuäzzla lie âânnam äuʹǩǩen jiijjâs ǩiõččlâsttmõõžžid ǩeeʹrjest, da nuʹtt tõt âânn seʹst ânnsallaš teâđ sääʹmǩiõllsai seiddõõzzi raajjma da õõudummša.</td>
      </tr>
      <tr>
        <td>Opaskirjaa tullaan päivittämään ja työryhmä toivoo lukijoilta palautetta oppaasta.</td>
        <td>Vueʹppesǩeeʹrj juuʹrdet peeiʹvted da tuâjj-joukk tuäivv lookkjin vueʹppesǩeeʹrjest maacctõõzz.</td>
      </tr>
      <tr>
        <td>Saamelaiskäräjillä saamen kieliturvasihteerinä työskentelevä Anne Kirste Aikio on toiminut Mii ovttas -verkoston käynnistäjänä.</td>
        <td>Sääʹmteeʹǧǧest sääʹm ǩiõllstaanpiisren tuejjeei Anne Kirste Aikio lij toiʹmmjam Mii ovttas -säimmaz jåttʼteeʹjen.</td>
      </tr>
      <tr>
        <td>Aikio on ollut mukana myös kirjatyöryhmässä alusta saakka ja hän toteaa, että saamenkielisten verkkopalveluiden kehittämistyölle on suuri tarve.</td>
        <td>Aikio lij leämmaž mieʹldd še ǩeʹrjjtuâjj-jooukâst aalǥ rääʹjest da son tuâtt, što sääʹmǩiõllsai neʹttkääzzkõõzzi õõuʹdeemtuõjju lij jõnn tarbb.</td>
      </tr>
      <tr>
        <td>– Saamenkielisiä verkkoasiointimahdollisuuksia on vähän ja toivon, että tämä opas kannustaa useita viranomaisia kehittämään palveluitaan saamen kielilain mukaisesti ja oppaan tukemana, sanoo Aikio.</td>
        <td>– Sääʹmǩiõllsa neʹttäʹššeemvueiʹttemvuõđ lie occanj da tuäivam, što tät vuäppes älšmâtt määŋgaid veʹrǧǧniiʹǩǩid viikkâd kääzzkõõzzeez õõudâs sääʹm ǩiõll-lääʹjj meâldlânji da vuäppaz tuärjain, särnn Aikio.</td>
      </tr>
      <tr>
        <td>Kansalliskirjaston Saamelaiskielten tuki digitaalisissa palveluissa -hankkeen projektipäällikkö Niko Partanen kokee, että Mii ovttas -verkostossa on muodostunut uudenlainen ja tärkeä joukko, jossa olemme voineet yhdessä oppia enemmän siitä, millaista työtä itse kussakin organisaatioissa tehdään.</td>
        <td>Meersažǩeʹrjjpõõrt Saamelaiskielten tuki digitaalisissa palveluissa -haʼŋǩǩõõzz projeʹkttjååʹđteei Niko Partanen vuäinn, što Mii ovttas -säimmsest lij šõddâm ođđnallšem da tääʹrǩes joukk, koʹst leäʹp vuäittam õõutsââʹjest mättjed jäänab tõn pirr, mõõn nallšem tuâj kååʹtt koinn organisaatioin tuejjeet.</td>
      </tr>
      <tr>
        <td>Kelassa saavutettavuusasiantuntijana työskentelevä Raila Äijö puolestaan korostaa, että on tärkeää, että on verkosto, jossa voidaan jakaa kokemuksia työstä sekä saada tukea työhön.</td>
        <td>Kelast vuällamvuõttäʹšštobddjen tuejjeei Raila Äijö peäʹlstes kägg miârkteei äʹššen õuʹdde, što käunnai sääimas, koʹst vueiʹtet jueʹǩǩed vuäinnmõõžžid tuâjast di vuäǯǯad tuärj tuõjju.</td>
      </tr>
      <tr>
        <td>Hän toivoo, että nyt julkaistava opas rohkaisee muita organisaatioita työhön sekä myös osallistumaan Mii Ovttas –verkoston toimintaan.</td>
        <td>Son tuäivv, što ååʹn õlmstõttum vueʹppes smeʹllkâtt jeeʹres organisaatioid tuõjju di vuässõõttâd še Mii Ovttas –säimmaz toiʹmmjummša.</td>
      </tr>
      <tr>
        <td>Mii ovttas -verkosto</td>
        <td>Mii ovttas-sääimas</td>
      </tr>
      <tr>
        <td>Saamelaiskäräjät on käynnistänyt vuonna 2022 Mii ovttas – Mij oovtast – Mij õõutâst – Me yhdessä viranomaisverkoston, minkä tarkoituksena on kehittää viranomaisten tarjoamia saamenkielisiä palveluita.</td>
        <td>Sääʹmteʹǧǧ lij jåttʼtam eeʹjj 2022 Mii ovttas – Mij oovtast – Mij õõutâst – Me yhdessä veʹrǧǧneǩsäimmaz, koonn jurddjen lij õõuʹdeed veʹrǧǧniiʹ��ǩi taʹrjjeem sääʹmǩiõllsaid kääzzkõõzzid.</td>
      </tr>
      <tr>
        <td>Verkoston taustalla on Kelan järjestämä sarja verkkotyöpajoja saamenkielisten palvelujen kehittämisestä.</td>
        <td>Säimmaz tueʹǩǩen lij Kela jäʹrjstem räidd neʹtt-tuâjjpääjain sääʹmǩiõllsai kääzzkõõzzi õõudâsviikkmõõžžâst.</td>
      </tr>
      <tr>
        <td>Verkoston tarkoituksena on tarjota vertaistukea ja keskustelualusta saamenkielisten palveluiden ajankohtaisiin aiheisiin.</td>
        <td>Säimmaz jurddjen lij taʹrjjeed verddsõstuärj da saǥstõõllâmvuâla sääʹmǩiõllsai kääzzkõõzzi ääiʹjpoddsaž aaʹššid.</td>
      </tr>
      <tr>
        <td>Viranomaisverkosto on suunnattu ja avoin kaikille valtionhallinnon, hyvinvointialueiden ja kuntien asiantuntijoille ja työntekijöille sekä kolmannen sektorin toimijoille.</td>
        <td>Veʹrǧǧneǩsääimas lij jurddum da äävai pukid riikkvaaldâšm, pueʹrrvââjjamvuuʹdi da kooʹddi äʹšštobddjid da tuâjjlaid di kuälmad sektoor toiʹmmjeeʹjid.</td>
      </tr>
      <tr>
        <td>Lisätietoja : https://www.samediggi.fi/mii-ovttas</td>
        <td>Lââʹssteâđ : https://www.samediggi.fi/mii-ovttas</td>
      </tr>
      <tr>
        <td>Anne Kirste Aikio Saamen kieliturvasihteeri, Saamelaiskäräjät anne-kirste.aikio@samediggi.fi</td>
        <td>Anne Kirste Aikio Sääʹm ǩiõllstaanpiisar, Sääʹmteʹǧǧ anne-kirste.aikio@samediggi.fi</td>
      </tr>
      <tr>
        <td>Marko Marjomaa Saamen kieliasiainsihteeri, Saamelaiskäräjät marko.marjomaa@samediggi.fi</td>
        <td>Marko Marjomaa Sääʹm ǩiõllaaʹšši piisar, Sääʹmteʹǧǧ marko.marjomaa@samediggi.fi</td>
      </tr>
    </table>
  </body>
</html>
