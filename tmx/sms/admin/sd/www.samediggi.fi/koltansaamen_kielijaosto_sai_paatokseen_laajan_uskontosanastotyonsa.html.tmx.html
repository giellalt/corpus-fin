<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Koltansaamen kielijaosto sai päätökseen laajan uskontosanastotyönsä</td>
        <td>Nuõrttsääʹm ǩiõlljuâǥǥtõs ǩiõrǥti jõnn åskldõksannõstuâjas</td>
      </tr>
      <tr>
        <td>22.3.2018</td>
        <td>22.3.2018</td>
      </tr>
      <tr>
        <td>Sámi Giellagáldun koltansaamen kielijaosto on saanut päätökseen viisi vuotta kestäneen työnsä, uskontoon liittyviä sanoja sisältävän sanalistan.</td>
        <td>Sääʹm Ǩiõllkaʹlddi nuõrttsääʹm ǩiõlljuâǥǥtõs lij ǩiõrǥtam jõnn vitt eeʹjj pešttam tuâjas, åskldõksaaʹni liist.</td>
      </tr>
      <tr>
        <td>Sanalista kattaa yli 1300 sanaa.</td>
        <td>Sääʹnnlistt kätt pâʹjjel 1300 sääʹnned.</td>
      </tr>
      <tr>
        <td>Sanalistan pohjana ovat tähän mennessä koltansaamen kielellä julkaistut uskontoaiheiset kirjat.</td>
        <td>Sääʹnnliist vuâđđan lie tän räjja nuõrttsääʹmǩiõʹlle õlmstõttum åskldõk-sueʹrj ǩeeʹrj.</td>
      </tr>
      <tr>
        <td>Kielijaosto on korjannut sanojen kirjoitusasua nykyisten normien mukaiseksi ja tarkistanut sanojen vastaavuuksia suomeksi.</td>
        <td>Ǩiõlljuâǥǥtõs lij vuõiǥääm saaʹni ǩeeʹrjtemnääʹl ânnʼjõž noormi mieʹldd da taʹrǩstam saaʹni vaʹstteemvuõđ lääʹddǩiõʹlle.</td>
      </tr>
      <tr>
        <td>Sanalistalla on mukana myös joitain uusia sanoja, joita on muodostettu oppimateriaalia käännettäessä.</td>
        <td>Sääʹnnliistâst lie mieʹldd še måtam ođđ sääʹn, kook lie šõddâm mättmateriaal jåårǥlâʹttemtuâjast.</td>
      </tr>
      <tr>
        <td>Ennen tätä kokousta kielijaosto on jo ehtinyt käsittelemään 1534 termiä ja 286 normitusta.</td>
        <td>Ouddâl tän såbbar ǩiõlljuâǥǥtõs lij juʹn ǩiõrggnam ǩiõttʼtõõllâd 1534 teʹrmmed da 286 noormtummšed.</td>
      </tr>
      <tr>
        <td>Kielityöntekijälle on tullut kielenkäyttäjiltä yli 700 kysymystä Giellagáldu-hankkeen aikana.</td>
        <td>Ǩiõlltuâjjlaž lij vuäǯǯam pâʹjjel 700 sääʹnnkõjldõssâd Ǩiõllkaʹlddi haŋǩǩõspââʹjest.</td>
      </tr>
      <tr>
        <td>Tästä huolimatta kielijaosto kokee, että ammattimainen kielityö on vasta alussa.</td>
        <td>Täʹst huõlǩâni ämmtallaš ǩiõlltuâjj lij eman aalǥâst, joʹrdde ǩiõlljuâǥǥtõsneeʹǩǩ.</td>
      </tr>
      <tr>
        <td>-Juuri kun pääsimme työssä hyvään alkuun, tämä työ jo päättyy rahoituksen puuttumisen vuoksi.</td>
        <td>-Eman ko piâzzim jåttjed, tät tuâjj juʹn poott teäʹǧǧvääʹnest.</td>
      </tr>
      <tr>
        <td>Koltansaamen kielityö tarvitsee kauas tulevaisuuteen tällaista työtä, minkä kielijaosto on aloittanut, toteaa kielijaosto yhteen ääneen.</td>
        <td>Nuõrttsääʹmǩiõl ǩiõlltuâjj taarbaš kookkas pueʹttivuõʹtte näkam tuâj, mõõn ǩiõlljuâǥǥtõs lij alttääm, tuâtt ǩiõlljuâǥǥtõs õõut jiõʹnne.</td>
      </tr>
      <tr>
        <td>-Kielityö etenee nyt hyvin.</td>
        <td>-Ǩiõlltuâjj jåått puârast ooudårra.</td>
      </tr>
      <tr>
        <td>Jokaisessa kokouksessa olemme tehneet tärkeää työtä hyvässä yhteishengessä, sanoo kielijaoston varajäsen Zoja Nosova.</td>
        <td>Juõʹǩǩ såbbrest leäʹp tuejjääm tääʹrǩes tuâj šiõǥǥ õhttsažtuâjj-jiõgg mieʹldd, ceälkk ǩiõlljuâǥǥtõõzz väärrneǩ Zoja Nosova.</td>
      </tr>
      <tr>
        <td>-Olemme ottaneet kielijaoston työssä huomioon eri koltansaamen murteet, kun olemme miettineet sanoja.</td>
        <td>-Leäʹp välddam ǩiõlljuâǥǥtõõzz tuâjast lokku jeeʹres sääʹmǩiõl suõmid, ko leäʹp smiõttâm saaʹnid.</td>
      </tr>
      <tr>
        <td>Iloitsen siitä, sanoo kielijaoston varapuheenjohtaja Erkki Lumisalmi.</td>
        <td>Tõʹst leäm kuärǥast, ceälkk ǩiõlljuâǥǥtõõzz väärrsaaǥǥjååʹđteei Erkki Lumisalmi.</td>
      </tr>
      <tr>
        <td>Kielijaostossa on jäseniä Suomesta ja Venäjältä.</td>
        <td>Ǩiõlljuâǥǥtõõzzâst lie vuäzzla Lääʹddjânnmest da Ruõššjânnmest.</td>
      </tr>
      <tr>
        <td>Tiina Sanila-Aikio on toiminut kielijaoston puheenjohtajana ja Erkki Lumisalmi varapuheenjohtajana.</td>
        <td>Ǩiõlljuâǥǥtõõzzâst lie tuejjääm Tiina Sanila-Aikio ǩiõlljuâǥǥtõõzz saaǥǥjååʹđteeʹjen da Erkki Lumisalmi ǩiõlljuâǥǥtõõzz väärrsaaǥǥjååʹđteeʹjen.</td>
      </tr>
      <tr>
        <td>Kieliasioita koskevien päätösten takana ovat kielijaoston puheenjohtajien lisäksi jäsenet Seija Sivertsen ja Natalia Vaskova.</td>
        <td>Ǩiõllaaʹššid kuõskki tuʹmmštõõǥǥi tueʹǩǩen lie ǩiõlljuâǥǥtõõzz saaǥǥjååʹđteeʹji lââʹssen vuäzzla Seija Sivertsen da Natalia Vaskova.</td>
      </tr>
      <tr>
        <td>Varajäsenet Hilkka Fofonoff, Miika Lehtinen, Raija Lehtola ja Zoja Nosova ovat usein osallistuneet myös kokouksiin.</td>
        <td>Täujja såbbrin lie išttâd åårram še väärrvuäzzla Hilkka Fofonoff, Miika Lehtinen, Raija Lehtola da Zoja Nosova.</td>
      </tr>
      <tr>
        <td>Koltansaamen kielityöntekijät Terhi Harju ja Mervi Semenoff ovat valmistelleet asioita kielijaoston käsiteltäväksi ja jakaneet kielijaoston antamia suosituksia kielenkäyttäjille.</td>
        <td>Nuõrttsääʹm ǩiõlltuâjjla Terhi Harju da Mervi Semenoff lie valmštõõllâm aaʹššid ǩiõlljuâǥǥtõõzz ǩiõttʼtõõllâmnalla da juâkkam ǩiõlljuâǥǥtõõzz uʹvddem siâztõõzzid ǩiõllõõʹnnʼjid.</td>
      </tr>
      <tr>
        <td>Kielijaoston kokouksiin on pyydetty asiantuntijoina myös Saamelaiskäräjien kielenkääntäjä Merja Fofonoff ja Oulun yliopiston koltansaamen lehtori Eino Koponen.</td>
        <td>Såbbrin mieʹldd lie leämmaž äʹšštobddjen Merja Fofonoff, Sääʹmteeʹǧǧ ǩiõlljåårǥlõʹtti da Eino Koponen, Oulu universiteeʹtt lehtor.</td>
      </tr>
      <tr>
        <td>Koltansaamen kielijaosto kokoontui 21.-22.3. Tämä oli kielijaoston viimeinen kokous Giellagáldu-hankkeen aikana.</td>
        <td>Nuõrttsääʹm ǩiõlljuâǥǥtõs noorõõđi 21.-22.3. Tät leäi ǩiõlljuâǥǥtõõzz mââimõs sååbbar Ǩiõllkaʹlddi-haʹŋǩǩõspââʹjest.</td>
      </tr>
      <tr>
        <td>Hanke päättyy toukokuun 2018 lopussa.</td>
        <td>Haʹŋǩǩõs poott vueʹssmannu 2018 looppâst.</td>
      </tr>
      <tr>
        <td>Uskontosanaston pohjana ja lähteenä käytetyt kirjat ja tekstit:</td>
        <td>Åskldõksannõõzz vuâđđan da teâttkäivvan õnnum ǩeeʹrj da teeʹkst:</td>
      </tr>
      <tr>
        <td>Kalevi Kasala: Ortodokslažvuõđ mâiʹd, mõõzz, mäʹhtt – ceerkavteâđ ǩeârjaž (Ortodoksi Nuorten Liitto 1999)</td>
        <td>Kalevi Kasala: Ortodokslažvuõđ mâiʹd, mõõzz, mäʹhtt – ceerkavteâđ ǩeârjaž (Ortodoksi Nuorten Liitto 1999)</td>
      </tr>
      <tr>
        <td>Evvan Evanǧeʹlium (Suomen Pipliaseura 1988)</td>
        <td>Evvan Evanǧeʹlium (Suomen Pipliaseura 1988)</td>
      </tr>
      <tr>
        <td>Sääldat moʹlidva- da psalmmǩeʹrjj (Lasten Keskus ja Kirjapaja Oy, 2014)</td>
        <td>Sääldat moʹlidva- da psalmmǩeʹrjj (Lasten Keskus ja Kirjapaja Oy, 2014)</td>
      </tr>
      <tr>
        <td>Risttoummi moʹlidvaǩeʹrjj (Ortodoksisen kirjallisuuden julkaisuneuvosto, 1998)</td>
        <td>Risttoummi moʹlidvaǩeʹrjj (Ortodoksisen kirjallisuuden julkaisuneuvosto, 1998)</td>
      </tr>
      <tr>
        <td>Pââʹss Eʹččen Evvan Krysostomoozz – liturgia (Ortodoksisen kirjallisuuden julkaisuneuvosto, 2002)</td>
        <td>Pââʹss Eʹččen Evvan Krysostomoozz – liturgia (Ortodoksisen kirjallisuuden julkaisuneuvosto, 2002)</td>
      </tr>
      <tr>
        <td>Arkkimandriitta Panteleimon: Luostari jäämeren rannalla – Petsamon luostarin historiaa.</td>
        <td>Arkkimandriitta Panteleimon: Luostari jäämeren rannalla – Petsamon luostarin historiaa.</td>
      </tr>
      <tr>
        <td>(Valamon luostari 1990)</td>
        <td>(Valamon luostari 1990)</td>
      </tr>
      <tr>
        <td>Ortodookslaž åskkmättǩeʹrjj -sanasto</td>
        <td>Ortodookslaž åskkmättǩeʹrjj -sanasto</td>
      </tr>
      <tr>
        <td>Ortodoksinen uskontokirja – Sofian elämää, oppikirja 1. ja 2. luokille</td>
        <td>Ortodoksinen uskontokirja – Sofian elämää, oppikirja 1. ja 2. luokille</td>
      </tr>
      <tr>
        <td>Lisätietoja:</td>
        <td>Lââʹssteâđaid oudd:</td>
      </tr>
      <tr>
        <td>Koltansaamen kielityöntekijä Terhi Harju puh. 040 671 9534, terhi.harju(at)samediggi.fi</td>
        <td>Ǩiõlltuâjjlaž Terhi Harju, 040 671 9534, terhi.harju(at)samediggi.fi</td>
      </tr>
      <tr>
        <td>www.giella.org</td>
        <td>www.giella.org</td>
      </tr>
    </table>
  </body>
</html>
