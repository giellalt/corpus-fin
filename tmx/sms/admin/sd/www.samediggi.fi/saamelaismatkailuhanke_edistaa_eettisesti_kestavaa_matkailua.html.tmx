<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">saamelaismatkailuhanke_edistaa_eettisesti_kestavaa_matkailua.html</prop>
  </header>
  <body>
    <tu>
      <tuv xml:lang="fin">
        <seg>Kuvitus: Sunna Kitti</seg>
      </tuv>
      <tuv xml:lang="sms">
        <seg>Pirstõõzz: Sunna Kitti</seg>
      </tuv>
    </tu>
    <tu>
      <tuv xml:lang="fin">
        <seg>Saamelaismatkailuhanke edistää eettisesti kestävää matkailua</seg>
      </tuv>
      <tuv xml:lang="sms">
        <seg>Sääʹm-maatkčemhaʹŋǩǩõs ooudad eettlânji ǩeâllʼjeei maatkčummuž</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien Kulttuurisesti vastuullinen saamelaismatkailu -hankkeen tavoitteena on saamelaisuutta hyväksikäyttävän matkailun sekä saamelaisia koskevan matkailun kautta leviävän väärän tiedon poistaminen.</seg>
      </tuv>
      <tuv xml:lang="sms">
        <seg>Sääʹmteeʹǧǧ Kulttuurlânji vasttõsvuõđlaž sääʹm-maatkčem -haʹŋǩǩõõzz mieʹrren lij säʹmmlažvuõđ äuʹǩǩen õõʹnni maatkčummuž di säʹmmlaid kuõskki maatkčem mieʹldd leävvneei puäst-teâđ võiddummuš.</seg>
      </tuv>
    </tu>
    <tu>
      <tuv xml:lang="fin">
        <seg>Hankkeen aikana valmistuva eettinen ohjeistus koskee ensisijaisesti saamelaisyhteisön ulkopuolisten toimijoiden toteuttamaa saamelaiskulttuurin matkailullista tuotteistamista , esittämistä sekä viestintää.</seg>
      </tuv>
      <tuv xml:lang="sms">
        <seg>Haʹŋǩǩõõzz äiʹǧǧen valmštõõvvi eettlaž vuäʹpstõs kuâskk vuõss-sââʹjest sääʹm-meer åålǥbeällsaž tuåimmjeeʹji čõõđ viikkâm sääʹmkulttuur kaupptäʹvvren raajjmõõžž, čuäʹjtummuž da saaǥǥtummuž.</seg>
      </tuv>
    </tu>
    <tu>
      <tuv xml:lang="fin">
        <seg>Matkailun voimakas kasvu niin globaalisti kuin Suomen Lapissa on lisännyt haasteita matkailun eettiselle kestävyydelle, erityisesti saamelaiskulttuurin kontekstissa.</seg>
      </tuv>
      <tuv xml:lang="sms">
        <seg>Maatkčem šorrnummuš lij nuʹtt globaalʼlânji ko Lääʹdd Lappist lââʹzztam vaʹǯǯtõõzzid eettlaž ǩeâllʼjummša, jeärben sääʹmkulttuur konteeʹkstest.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskulttuurin symboleita on Suomessa tuotteistettu matkailussa jo vuosikymmeniä, ja tuotteistaminen on pitkään ollut ulkopuolisten määrittelemää sekä toteuttamaa.</seg>
      </tuv>
      <tuv xml:lang="sms">
        <seg>Sääʹmkulttuur symbool lie Lääʹddjânnmest õnnum maatkčummšest juʹn looʹjid iiʹjjid, da kaupptäʹvvren raajjmõš lij kuuʹǩǩ ääiʹj leämmaž åålǥbeällsai beäʹlnn meäʹrtõllum di čõõđ vikkum.</seg>
      </tuv>
    </tu>
    <tu>
      <tuv xml:lang="fin">
        <seg>– Nyt ensimmäistä kertaa sekä Saamelaiskäräjien , että Saamelaisen parlamentaarisen neuvoston toimintasuunnitelmaan on nostettu matkailu yhdeksi merkittävimmistä kehittämiskohteista, kertoo Saamelaiskäräjien puheenjohtaja Tiina Sanila-Aikio matkailuhankkeen ajankohtaisuudesta.</seg>
      </tuv>
      <tuv xml:lang="sms">
        <seg>– Ååʹn vuõss vuâra nuʹtt Sääʹmteeʹǧǧ , ko Sääʹm parlamentaarlaž suåvtõõzz tuåimmplaan sizz lij kaggum maatkčummuš õhttân jeänmõsân miârkteei ooudâsviikkâmpäiʹǩǩen, mušttal Sääʹmteeʹǧǧ saaǥǥjååʹđteei Tiina Sanila-Aikio maatkčemhaʹŋǩǩõõzz ääiʹjpoddsažvuõđ pirr.</seg>
      </tuv>
    </tu>
    <tu>
      <tuv xml:lang="fin">
        <seg>Ulkopuolisten toimesta tuotteistetulla saamelaiskuvalla on vähän tekemistä aidon saamelaisuuden kanssa.</seg>
      </tuv>
      <tuv xml:lang="sms">
        <seg>Åålǥbeällsai tuåimast tuejjeem koovv säʹmmlažvuõđâst ij leäkku tuõđmeâldlaž tuõtt säʹmmlažvuõʹtte veʹrddeeʹl.</seg>
      </tuv>
    </tu>
    <tu>
      <tuv xml:lang="fin">
        <seg>Matkailussa esiintyvä virheellinen ja primitivisoitu saamelaiskuva on pahimmillaan saamelaisyhteisöä loukkaavaa ja esineellistettävää.</seg>
      </tuv>
      <tuv xml:lang="sms">
        <seg>Maatkčummšest puäst da primitivisõsttum sääʹmkoovv lij pannsõmâs tääʹzzest säʹmmlaid neeuʹrteei da tõn vueiʹnet tiiŋgnallšmen.</seg>
      </tuv>
    </tu>
    <tu>
      <tuv xml:lang="fin">
        <seg>– Tämä julkisesti ja toistuvasti esitetty virheellinen kuva vaikuttaa haitallisesti saamelaiskulttuurin elinvoimaisuuteen.</seg>
      </tuv>
      <tuv xml:lang="sms">
        <seg>– Tät õlmmsest õinn da õinn čuäʹjtum puäst koovv vaaikat hääiʹtlanji sääʹmkulttuur jieʹllemviõʹǩǩe.</seg>
      </tuv>
    </tu>
    <tu>
      <tuv xml:lang="fin">
        <seg>Joudumme jatkuvasti korjaamaan matkailijoiden saamaa mielikuvaa saamelaiskulttuurista, jatkaa Sanila-Aikio.</seg>
      </tuv>
      <tuv xml:lang="sms">
        <seg>Pâi-i jouddâp vuõiǥeed määtklai vuäǯǯam miõllkoov sääʹmkulttuur pirr, juätkk Sanila-Aikio.</seg>
      </tuv>
    </tu>
    <tu>
      <tuv xml:lang="fin">
        <seg>Eettiset ohjeet tähtäävät saamelaisuutta hyväksikäyttävän matkailun poistamiseen</seg>
      </tuv>
      <tuv xml:lang="sms">
        <seg>Eettlaž vuäʹpstõõzzi täävtõssân säʹmmlažvuõđ äuʹǩǩen õõʹnni maatkčem võiddummuš</seg>
      </tuv>
    </tu>
    <tu>
      <tuv xml:lang="fin">
        <seg>Eettisten ohjeiden päätavoitteena on poistaa saamelaisuutta hyväksikäyttävä matkailu sekä matkailun kautta leviävä saamelaisia koskeva väärä tieto.</seg>
      </tuv>
      <tuv xml:lang="sms">
        <seg>Eettlaž vuäʹpstõõzzi pââimõs täävtõssân lij võiddeed säʹmmlažvuõđ äuʹǩǩen õõʹnni maatkčummuž di maatkčem mieʹldd leävvneei säʹmmlaid kuõskki puäst teâtt.</seg>
      </tuv>
    </tu>
    <tu>
      <tuv xml:lang="fin">
        <seg>Toisena painopisteenä on turvata matkailun ulkopuolisen väestön kulttuurikäytännöt ja perinteet.</seg>
      </tuv>
      <tuv xml:lang="sms">
        <seg>Nuʹbben pââimõs äʹššen lij staanâd maatkčummšest åålǥbeällsaž oummi kulttuurnaaʹlid da äʹrbbvuõđid.</seg>
      </tuv>
    </tu>
    <tu>
      <tuv xml:lang="fin">
        <seg>– Eettiset ohjeet on tarkoitettu ensisijaisesti saamelaisyhteisön ulkopuolisille toimijoille, jotka toteuttavat saamelaiskulttuurin matkailullista tuotteistamista, esittämistä ja viestintää, painottaa hankkeen suunnittelija Kirsi Suomi.</seg>
      </tuv>
      <tuv xml:lang="sms">
        <seg>– Eettlaž vuäʹpstõõzz lie jurddum vuõss-sââʹjest säʹmmlain åålǥbeällsaž tuåimmjeeʹjid, kook tuejjee maatkčemtuâjast sääʹmkulttuur kaupptäʹvvren, čuäʹjte sääʹmkulttuur da saaǥǥte maatkčemtuâjast, särnn haʹŋǩǩõõzz plaaneei Kirsi Suomi.</seg>
      </tuv>
    </tu>
    <tu>
      <tuv xml:lang="fin">
        <seg>Lähtökohtana on, että saamelaiskulttuurin tuotteistaminen ja esittäminen matkailussa tulee tapahtua vastuullisesti ja eettisesti kestävästi saamelaisyhteisön sisältä.</seg>
      </tuv>
      <tuv xml:lang="sms">
        <seg>Vueʹlǧǧemsââʹjjen lij, što sääʹmkulttuur kaupptäʹvvren raajjmõš da čuäʹjtummuž maatkčemtuâjast âlgg šõddâd sääʹmkulttuur seʹst vasttõsvuõđ kueʹddeeʹl da eettlânji ǩeâllʼjeeinalla.</seg>
      </tuv>
    </tu>
    <tu>
      <tuv xml:lang="fin">
        <seg>Matkailupalvelujen tulisi perustua aitouteen.</seg>
      </tuv>
      <tuv xml:lang="sms">
        <seg>Maatkčemkääzzkõõzzi vuâđđan õõlǥči leeʹd puuʹttes säʹmmlažvuõtt.</seg>
      </tuv>
    </tu>
    <tu>
      <tuv xml:lang="fin">
        <seg>Siten jos tarjottavaan tuotteeseen kuuluu jokin saamelaisuuteen tai saamelaiskulttuuriin perustuva osuus, tulee se toteuttaa yhteistyössä saamelaisen toimijan kanssa.</seg>
      </tuv>
      <tuv xml:lang="sms">
        <seg>Nuʹtt jos taʹrjjuum kaupptäʹvvra kooll kååʹtt-ne säʹmmlažvuõʹtte leʹbe sääʹmkulttuuʹre vuâđđõõvvi vueʹss, âlgg tõt viikkâd čõõđ sääʹmtuåimmjeeʹjin.</seg>
      </tuv>
    </tu>
    <tu>
      <tuv xml:lang="fin">
        <seg>– Koko matkailualan tulee lähtökohtaisesti tähdätä siihen, että kaikki saamelaismatkailuun liittyvät toiminnot tukevat saamelaiskulttuurin säilymistä ja kehitystä.</seg>
      </tuv>
      <tuv xml:lang="sms">
        <seg>– Maatkčemsueʹrjest obbnes âlgg vueʹlǧǧed sǩiʹhttjeeʹl tõõzz, što puk sääʹm-maatkčummša kuulli tuåim tuärjjee sääʹmkulttuur seillmõõžž da ouddnummuž.</seg>
      </tuv>
    </tu>
    <tu>
      <tuv xml:lang="fin">
        <seg>Aivan kuten Lapin matkailustrategiassa todetaan , saamelaiskulttuurin säilyminen elinvoimaisena edistää Lapin matkailun kehitystä, jatkaa Suomi.</seg>
      </tuv>
      <tuv xml:lang="sms">
        <seg>Mâʹte Lappi maatkčemstrategiast čuâǯǯ , sääʹmkulttuur seillmõš jieʹllemviõkksiʹžžen ooudad Lappi maatkčem ouddnummuž, juätkk Suomi.</seg>
      </tuv>
    </tu>
    <tu>
      <tuv xml:lang="fin">
        <seg>– Eettisen saamelaismatkailun kehittymisen edellytyksenä on laaja-alainen yhteistyötoiminta, joka perustuu monenkeskiseen ymmärrykseen ja kunnioittamiseen.</seg>
      </tuv>
      <tuv xml:lang="sms">
        <seg>– Eettlaž sääʹm-maatkčummuž ouddnem oudldõssân lij kookkas vuällai õhttsažtuâjj, koon vuâđđan lij määŋgkõskksaž fiʹttjummuš da ciʹsttjummuš.</seg>
      </tuv>
    </tu>
    <tu>
      <tuv xml:lang="fin">
        <seg>Tarkoituksena on, että saamelaiset ja matkailualan ammattilaiset määrittelevät ja ymmärtävät eettisen saamelaismatkailun samalla tavalla, painottaa Sanila-Aikio.</seg>
      </tuv>
      <tuv xml:lang="sms">
        <seg>Mieʹrren lij, što säʹmmla da maatkčemsueʹrj meäʹrtâʹlle da fiʹttje eettlaž sääʹm-maatkčummuž seämma nalla, teädd saaʹnees Sanila-Aikio.</seg>
      </tuv>
    </tu>
    <tu>
      <tuv xml:lang="fin">
        <seg>Hankkeen alussa toteutettiin kyselytutkimus, jonka tarkoituksena oli lähtötilanteen kartoitus.</seg>
      </tuv>
      <tuv xml:lang="sms">
        <seg>Haʹŋǩǩõõzz aalǥâst leäi kõõjjeemtuʹtǩǩummuš, koon mieʹrren leäi kaartʼted vueʹlǧǧemvueʹjj.</seg>
      </tuv>
    </tu>
    <tu>
      <tuv xml:lang="fin">
        <seg>Kyselytulosten perusteella saatiin suuntaa-antavaa taustatietoa ja linjaukset eettisen ohjeistuksen laadintaa varten.</seg>
      </tuv>
      <tuv xml:lang="sms">
        <seg>Kõõjjummuž vuâđald vuåǯǯuš õõudårra vuäʹpsteei tuâǥǥažteâđ da linnjõõzzid eettlaž vuäʹpstõõzzi raajjâm vääras.</seg>
      </tuv>
    </tu>
    <tu>
      <tuv xml:lang="fin">
        <seg>Eettisen ohjeistuksen odotetaan valmistuvan vuoden 2018 aikana.</seg>
      </tuv>
      <tuv xml:lang="sms">
        <seg>Eettlaž vuäʹpstõõzz vueʹrdet valmštõõvvâm eeʹjj 2018 äiʹǧǧen.</seg>
      </tuv>
    </tu>
    <tu>
      <tuv xml:lang="fin">
        <seg>Eettiset ohjeet menevät seuraavaksi Saamelaiskäräjien kokouksen käsittelyyn 24.9.2018.</seg>
      </tuv>
      <tuv xml:lang="sms">
        <seg>Eettlaž vuäʹpstõõzz mâʹnne vueʹššen Sääʹmteeʹǧǧ såbbar ǩiõttʼtõõllma 24.9.2018.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät on saanut opetus- ja kulttuuriministeriöltä valtionavustusta yhteensä 117 000 euroa Kulttuurisesti vastuullinen saamelaismatkailu -hankkeiden toteuttamista varten.</seg>
      </tuv>
      <tuv xml:lang="sms">
        <seg>Sääʹmteʹǧǧ lij vuäǯǯam mättʼtõs- da kulttuurministeria riikkvieʹǩǩtõõzz õhttsiʹžže 117 000 euʹrred Kulttuurlânji vasttõsvuõđlaž sääʹm-maatkčem -haʹŋǩǩõõzz čõõđ viikkâm vääras.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien Kulttuurisesti vastuullinen saamelaismatkailu -hankkeessa saamelaismatkailu ymmärretään matkailuna, jossa saamelaiskulttuurin voimavaroja hyödyntäen tuotetaan matkailupalveluja ja tarjotaan niitä liiketoiminnallisin perustein.</seg>
      </tuv>
      <tuv xml:lang="sms">
        <seg>Sääʹmteeʹǧǧ Kulttuurlânji vasttõsvuõđlaž sääʹm-maatkčem -haʹŋǩǩõõzzâst sääʹm-maatkčummuž fiʹttjet maatkčummšen, koʹst sääʹmkulttuur viõkkvääraid äuʹǩǩen ââʹneeʹl raajât maatkčemkääzzkõõzzid da tõid taʹrjjeet jäärnaǩtuåimlaž vuõđđu.</seg>
      </tuv>
    </tu>
    <tu>
      <tuv xml:lang="fin">
        <seg>Se voi olla saamelaisuuteen perustuvaa matkailua , jossa saamelaisyhteisön sisältä tulevat toimivat matkailuelinkeinon harjoittajina, tai saamelaisuutta hyväksikäyttävää matkailua , jossa saamelaisyhteisön ulkopuolelta tulevat matkailuelinkeinon harjoittajat ja muut matkailutoimijat hyödyntävät ja hyväksikäyttävät saamelaiskulttuuriin liittyviä ja/tai viittaavia elementtejä matkailupalveluissa ilman varsinaista yhteyttä saamelaisyhteisöön.</seg>
      </tuv>
      <tuv xml:lang="sms">
        <seg>Tõt vuäitt leeʹd säʹmmlažvuõtt vuâđđõõvvi maatkčummuš, koʹst saaʹmi seʹst puõʹtti tuåimmje maatkčemjieʹllemvueʹjj harjjteeʹjen, leʹbe säʹmmlažvuõđ äuʹǩǩen õõʹnni maatkčummuš, koʹst saaʹmi åålǥbeäʹlnn puõʹtti maatkčemjieʹllemvueʹjj harjjteei da jeeʹres maatkčemtuåimmjeei äuʹǩǩee da âʹnne pueʹrren sääʹmkulttuuʹre kuulli da/leʹbe viiʹttjeei elemeeʹntid maatkčemkääzzkõõzzin õhttvuõđtaa jiõčč saaʹmid.</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja:</seg>
      </tuv>
      <tuv xml:lang="sms">
        <seg>Lââʹssteâđ:</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien puheenjohtaja Tiina Sanila-Aikio, 050 300 1780, tiina.sanila-aikio(at)samediggi.fi</seg>
      </tuv>
      <tuv xml:lang="sms">
        <seg>Sääʹmteeʹǧǧ saaǥǥjååʹđteei Tiina Sanila-Aikio, 050 300 1780, tiina.sanila-aikio(at)samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>Suunnittelija Kirsi Suomi, Kulttuurillisesti vastuullinen saamelaismatkailu, 010 839 3118, kirsi.suomi(at)samediggi.fi</seg>
      </tuv>
      <tuv xml:lang="sms">
        <seg>Plaaneei Kirsi Suomi, Kulttuurlânji vasttõsvuõđlaž sääʹm-maatkčummuš, 010 839 3118, kirsi.suomi(at)samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>Liitteet</seg>
      </tuv>
      <tuv xml:lang="sms">
        <seg>Mieʹlddõõzz</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskulttuurisopimus Lappi-sopimuksessa 2018-2021</seg>
      </tuv>
      <tuv xml:lang="sms">
        <seg>Sääʹmkulttuursuåppmõš Lappi-suåppmõõžžâst 2018-2021</seg>
      </tuv>
    </tu>
  </body>
</tmx>
