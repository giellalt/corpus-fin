<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">saamelaiskarajat_vastustaa_lapin_paliskunnan_alueen_kaivostoimintaan_tahtaavia_hankkeita.html</prop>
  </header>
  <body>
    <tu>
      <tuv xml:lang="fin">
        <seg>Saamelaiskäräjät vastustaa Lapin paliskunnan alueen kaivostoimintaan tähtääviä hankkeita</seg>
      </tuv>
      <tuv xml:lang="sms">
        <seg>Sääʹmteʹǧǧ vuâsttlâstt Lappi paalǥâskååʹdd vuuʹd kuåivâståimmjummša ǩiččlõttum haʹŋǩǩõõzzid</seg>
      </tuv>
    </tu>
    <tu>
      <tuv xml:lang="fin">
        <seg>Saamelaisten kotiseutualueeseen kuuluvan Lapin paliskunnan alueen saamelaiskulttuuria uhkaa laaja-alainen malmien etsintä.</seg>
      </tuv>
      <tuv xml:lang="sms">
        <seg>Säʹmmlai dommvõudda kuulli Lappi paalǥâskååʹdd vuuʹd sääʹmkulttuur vaarad veeidasvuâlaž maalmi ooccmõš.</seg>
      </tuv>
    </tu>
    <tu>
      <tuv xml:lang="fin">
        <seg>Varauspäätökset ja malminetsintälupahakemukset kattavat koko Lapin paliskunnan eteläosan.</seg>
      </tuv>
      <tuv xml:lang="sms">
        <seg>Vaʹrrjõstuʹmmstõõǥǥ da malmmooccâmlååʹppooccmõõžž käʹtte veezz Lappi paalǥâskååʹdd saujjbeäʹl.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät on huolissaan alueen saamelaisten perinteisten elinkeinojen harjoittamisedellytyksistä ja poronhoidon rakenteiden suojasta.</seg>
      </tuv>
      <tuv xml:lang="sms">
        <seg>Sääʹmteʹǧǧ lij piâkkõõttâm vuuʹd säʹmmlai äʹrbbvuõđlaž jieʹllemvueʹjji vueʹǩǩâʹttemõudldõõzzin da puäʒʒhååid raajõõzzi suõjâst.</seg>
      </tuv>
    </tu>
    <tu>
      <tuv xml:lang="fin">
        <seg>– Malminetsintä ja kaivostoimintaan tähtäävät tutkimukset uhkaavat Lapin paliskunnassa harjoitettavien saamelaisten perinteisten elinkeinojen tulevaisuutta.</seg>
      </tuv>
      <tuv xml:lang="sms">
        <seg>– Malmmooccmõš da kuåivâståimmjummša ǩiččlõttum tuʹtǩǩummuž vaaree Lappi paalǥâskååʹddest vueʹǩǩâʹttemvuâla säʹmmlai äʹrbbvuõđlaž jieʹllemvueʹjji pueʹttiääiʹj.</seg>
      </tuv>
    </tu>
    <tu>
      <tuv xml:lang="fin">
        <seg>Jopa Lapin paliskunnan yksi pääerotuspaikoista on jäänyt varauksen alle, toteaa Saamelaiskäräjien II varapuheenjohtaja Leo Aikio.</seg>
      </tuv>
      <tuv xml:lang="sms">
        <seg>Jo-ba Lappi paalǥâskååʹdd õhtt vueiʹvvpikalõspaaiʹǩin lij kuâđđjam vaʹrrjõõzz vuâlla, tuâtt Sääʹmteeʹǧǧ II väärrsaaǥǥjååʹđteei Leo Aikio.</seg>
      </tuv>
    </tu>
    <tu>
      <tuv xml:lang="fin">
        <seg>Poronhoidon keskeisimpiin rakennuksiin kuuluvat vasanmerkitys- ja erotuspaikat aitajärjestelmineen.</seg>
      </tuv>
      <tuv xml:lang="sms">
        <seg>Puäʒʒhååid kõskksab rajlmid koʹlle vueʹzzmeärkkam- da pikalõspääiʹǩ äiddriâžldõõǥǥineez.</seg>
      </tuv>
    </tu>
    <tu>
      <tuv xml:lang="fin">
        <seg>Kaivoslaissa on säädetty paikoista, joissa kaivosmineraalien etsintätyötä ei saa harjoittaa.</seg>
      </tuv>
      <tuv xml:lang="sms">
        <seg>Kuåivâslääʹjjest lij šiõttuum paaiʹǩin, koin kuåivâsmineraali ooccmõštuâj ij vuäǯǯ spraavâd.</seg>
      </tuv>
    </tu>
    <tu>
      <tuv xml:lang="fin">
        <seg>Tällaisia ovat mm. puutarhat ja asumiseen tai työntekoon tarkoitetut rakennukset yksityisine piha-alueineen.</seg>
      </tuv>
      <tuv xml:lang="sms">
        <seg>Näkam liâ odm. muõrrkarddâz da jälstummša leʹbe reâuggmõʹšše jurddum raajâlm privatt šelljvuuʹdineez.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiset eivät harjoita perinteisiä elinkeinojaan maanomistusoikeuden turvin.</seg>
      </tuv>
      <tuv xml:lang="sms">
        <seg>Säʹmmla jiâ vueʹǩǩâtt äʹrbbvuõđlaž jieʹllemvueʹjjeez mäddvuäʹmstemvuõiggâdvuõđ tuõrvin.</seg>
      </tuv>
    </tu>
    <tu>
      <tuv xml:lang="fin">
        <seg>Säännöllisesti käytössä olevat, sopimuksiin pohjautuvat poronhoidon rakennelmat jäävät suojatta.</seg>
      </tuv>
      <tuv xml:lang="sms">
        <seg>Mieʹrrkõõski âânnmõõžžâst åårrai, suåppmõõžžid vuâđđõõvi puäʒʒhååid raajâlm kuâđđje suõjtää.</seg>
      </tuv>
    </tu>
    <tu>
      <tuv xml:lang="fin">
        <seg>Saamenmaan ympäristö tuhottiin pitkälti Lapin sodassa.</seg>
      </tuv>
      <tuv xml:lang="sms">
        <seg>Sääʹmjânnam pirrõs hiâvteš kuuʹǩǩeld Lappi vääinast.</seg>
      </tuv>
    </tu>
    <tu>
      <tuv xml:lang="fin">
        <seg>Vesistöjen valjastaminen tekoaltaisiin johti väestön pakkosiirtoon ja perinteisten elinkeinojen harjoittamisen estymiseen.</seg>
      </tuv>
      <tuv xml:lang="sms">
        <seg>Čäccõõzzi ǩeässtummuš tuʹlvvaauʹdid jååʹđti narood päkksirddu da äʹrbbvuõđlaž jieʹllemvueʹjji vueʹǩǩâʹttem cõggnummša.</seg>
      </tuv>
    </tu>
    <tu>
      <tuv xml:lang="fin">
        <seg>Luonnonvaroista päättäminen on nykyään usean eri viranomaisen vastuulla, eikä kukaan katso asioita saamelaiselinkeinojen näkökulmasta.</seg>
      </tuv>
      <tuv xml:lang="sms">
        <seg>Luâđreeʹǧǧesvuõđin tuʹmmjummuž lij ânnʼjõžääiʹj määŋg jeeʹres veʹrǧǧneeʹǩǩ vasttõõzzâst, ij-ǥa ni ǩii ǩiõčč aaʹššid sääʹmjieʹllemvueʹjji ǩiõččâmvueʹjjest.</seg>
      </tuv>
    </tu>
    <tu>
      <tuv xml:lang="fin">
        <seg>Esimerkiksi laidunkiertoon perustuvan saamelaisen poronhoidon kyky ylläpitää tehokasta laidunten vaihtelua ja sopeutua ympäristön muutoksiin on heikentynyt.</seg>
      </tuv>
      <tuv xml:lang="sms">
        <seg>Ouddmiârkkân paalǥâsjårrõʹsse vuâđđõõvi sääʹm puäʒʒhååid odd tuõʹllʼjed viõkkšõs palggsi vaajtõõllmõõžž da šiõttlõõvvâd pirrõõzz muttsid lij huânnʼnam.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaisten mahdollisuudet itse päättää kehityksen linjoista ovat kaventumassa edelleen.</seg>
      </tuv>
      <tuv xml:lang="sms">
        <seg>Säʹmmlai vueiʹtlvažvuõđ jiõčč tuʹmmjed õuddnem liinjin liâ ǩeäʹʒʒnõõvvmen ooudâs.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät vaatii toimia tämän kehityksen kääntämiseksi.</seg>
      </tuv>
      <tuv xml:lang="sms">
        <seg>Sääʹmteʹǧǧ õõlǥat tååimid tän õuddnem jåårǥlâttmõššân.</seg>
      </tuv>
    </tu>
    <tu>
      <tuv xml:lang="fin">
        <seg>– Huoli tulevaisuudesta painaa saamelaiselinkeinojen harjoittajia.</seg>
      </tuv>
      <tuv xml:lang="sms">
        <seg>– Huõll pueʹttiääiʹjest teädd sääʹmjieʹllemvueʹjji vueʹǩǩõõʹttjid.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaisille kotiseuduksi osoitetulla alueellakaan ei ole mahdollista elää ilman luontoon kajoavien hankkeiden tulvaa.</seg>
      </tuv>
      <tuv xml:lang="sms">
        <seg>Säʹmmlaid dommvuʹvdden čuäjtum vuuʹdest iʹlla vueiʹtlvaž jieʹlled krååʹma luõttu likktõõli haʹŋǩǩõõzzi tuuʹlv.</seg>
      </tuv>
    </tu>
    <tu>
      <tuv xml:lang="fin">
        <seg>Tilanne on erityisen vaikea Lapin paliskunnassa.</seg>
      </tuv>
      <tuv xml:lang="sms">
        <seg>Vueʹǩǩ lij samai vaiggâd Lappi paalǥâskååʹddest.</seg>
      </tuv>
    </tu>
    <tu>
      <tuv xml:lang="fin">
        <seg>Kaivoslain soveltamisessa on annettava nykyistä suurempi painoarvo saamelaisten oikeudelle alkuperäiskansana ylläpitää ja kehittää kieltään, kulttuuriaan ja perinteisiä elinkeinojaan, sanoo Saamelaiskäräjien puheenjohtaja Tuomas Aslak Juuso.</seg>
      </tuv>
      <tuv xml:lang="sms">
        <seg>Kuåivâslääʹjj suåvvtummšest âlgg uʹvdded ânnʼjõž šoorab teäddärvv säʹmmlai vuõiggâdvuõʹtte alggmeeran tuõʹllʼjed da õõuʹdeed ǩiõlâs, kulttuuʹres da äʹrbbvuõđlaž jieʹllemvueʹjjid, särnn Sääʹmteeʹǧǧ saaǥǥjååʹđteei Tuomas Aslak Juuso.</seg>
      </tuv>
    </tu>
    <tu>
      <tuv xml:lang="fin">
        <seg>Kaivosviranomainen ei ole velvollinen ilmoittamaan Saamelaiskäräjille etsintätöitä koskevista varauksista.</seg>
      </tuv>
      <tuv xml:lang="sms">
        <seg>Kuåivâsveʹrǧǧneǩ iʹlla õõlǥtem iʹlmmted Sääʹmtegga ooccâmtuâjaid kuõskki vaʹrrjõõzzin.</seg>
      </tuv>
    </tu>
    <tu>
      <tuv xml:lang="fin">
        <seg>Geologian tutkimuskeskuksen karttapalvelu on tällä hetkellä saamelaisten ainoa mahdollisuus saada ajantasaista tietoa omaan alueeseensa kohdistuvasta malminetsinnästä – tosin vain englannin kielellä ja paikkatietosovellukset hallitsevalle.</seg>
      </tuv>
      <tuv xml:lang="sms">
        <seg>Geologia tuʹtǩǩeemkõõskõõzz karttkääzzkõs lij ååʹn säʹmmlai oʹdinakai vueiʹtlvažvuõtt vuäǯǯad ääiʹjpoddsaž teâđaid jiijjâs võudda tillʼlõõvi malmmooccmõõžžâst – tuõđi pâi eŋgglõsǩiõlin da päiʹǩǩteâttsuåvldõõzz vaaldšeeja.</seg>
      </tuv>
    </tu>
    <tu>
      <tuv xml:lang="fin">
        <seg>– Tietoa ja vaikutusmahdollisuuksia omaa elinympäristöä koskevista hankkeista tulee olla kaikkien saatavilla, jatkaa Aikio.</seg>
      </tuv>
      <tuv xml:lang="sms">
        <seg>– Teâđ da vaikktemvueiʹtlvažvuõđid jiijjâs jieʹllempirrõõzz kuõskki haʹŋǩǩõõzzin âlgg leeʹd juõǩǩʼka vuäǯǯamnalla, juätkk Aikio.</seg>
      </tuv>
    </tu>
    <tu>
      <tuv xml:lang="fin">
        <seg>Lapin paliskunnan aluetta koskee viisi malminetsintälupahakemusta, joista yhdessä on kyse aiemman luvan muuttamisesta ja uusimisesta, neljä vahvistettua varauspäätöstä ja yksi varausilmoitus.</seg>
      </tuv>
      <tuv xml:lang="sms">
        <seg>Lappi paalǥâskååʹdd vuuʹd kueʹsǩǩe vitt malmmooccâmlååʹppooccmõõžž, koin õõutâst lij kõõččmõš ääiʹjbu lååʹv muʹttmest da oođummšest, nellj raʹvvjum vaʹrrjõstuʹmmstõõǥǥ da õhtt vaʹrrjõsiʹlmmtõs.</seg>
      </tuv>
    </tu>
    <tu>
      <tuv xml:lang="fin">
        <seg>Vahvistetuista varauspäätöksistä VA2021:0055 Urakka on valituskelpoinen 24.12.2021 asti.</seg>
      </tuv>
      <tuv xml:lang="sms">
        <seg>Raʹvvjum vaʹrrjõstuʹmmstõõǥǥin VA2021:0055 Urkk lij läittamââʹnteei 24.12.2021 räjja.</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja:</seg>
      </tuv>
      <tuv xml:lang="sms">
        <seg>Lââʹssteâđ:</seg>
      </tuv>
    </tu>
    <tu>
      <tuv xml:lang="fin">
        <seg>Tuomas Aslak Juuso Puheenjohtaja 040 687 3394 tuomas.juuso@samediggi.fi</seg>
      </tuv>
      <tuv xml:lang="sms">
        <seg>Tuomas Aslak Juuso Saaǥǥjååʹđteei 040 687 3394 tuomas.juuso@samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>Leo Aikio II varapuheenjohtaja 040 621 6505 leo.aikio@samediggi.fi</seg>
      </tuv>
      <tuv xml:lang="sms">
        <seg>Leo Aikio II väärrsaaǥǥjååʹđteei 040 621 6505 leo.aikio@samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>Kuva: Maria Mäki / Saamelaiskäräjät</seg>
      </tuv>
      <tuv xml:lang="sms">
        <seg>Snimldõk: Maria Mäki / Sámediggi</seg>
      </tuv>
    </tu>
  </body>
</tmx>
