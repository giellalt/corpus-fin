<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Määräaikainen projektityöntekijä Dihtosis -saamelaiskouluvierailut hankkeelle</td>
        <td>Mieʹrräiggsaž projeʹktt-tuâjjlaž Dihtosis-sääʹmškooulkõʹllʼjummuž haʹŋǩǩõʹsse</td>
      </tr>
      <tr>
        <td>Työ alkaa 1.10.2018 ja kestää 15.2.2019 saakka.</td>
        <td>Tuâjj älgg 1.10.2018 da peštt 15.2.2019 räjja.</td>
      </tr>
      <tr>
        <td>Hankkeella tehdään saamelaiskulttuuria tutuksi kouluissa.</td>
        <td>Haʹŋǩǩõõzzâst tuejjeet sääʹmkulttuur tobddsen škooulin.</td>
      </tr>
      <tr>
        <td>Hankkeessa luodaan kouluvierailuja varten materiaalit, tehdään kouluvierailuja sekä lanseerataan saamelaisten kansallispäivä valtakunnallisena teemapäivänä Suomen kouluissa.</td>
        <td>Haʹŋǩǩõõzzâst raajât škooulkõʹllʼjummši vääras materiaalid, kõʹllʼjet škooulin di lanseerâʹstted saaʹmi meersažpeeiʹv väʹlddkååddlaž teeʹmmpeiʹvven Lääʹddjânnam škooulin.</td>
      </tr>
      <tr>
        <td>Projektityöntekijän tehtävänä on koordinoida, minkälaista tietoa saamelaisista tulisi kertoa kouluissa, yhteistyössä ohjausryhmän, nuorisosihteerin ja Nuorten Akatemian kanssa.</td>
        <td>Projeʹktt-tuâjjla tuâjjan lij koordinâʹstted, måkam teâđ saaʹmi pirr õõlǥči škooulin mainsted leʹbe peäggted, õhttsažtuâjjan vuäʹpstemjooukin, nuõripiisrin da Nuõrten Akatemiain.</td>
      </tr>
      <tr>
        <td>Tehtävän menestyksellistä hoitamista edesauttaa soveltuva koulutus, saamelaiskulttuurin tuntemus, kokemus laajojen aineistojen hallinnasta sekä kyky itsenäiseen työskentelyyn ja yhteistyöhön muiden toimijoiden kanssa.</td>
        <td>Tuâj šiõǥǥ oʹnnstummuž veäʹǩǩat ââʹnteei škoouʹlʼjummuš, sääʹmkulttuur tobddmõš, ǩiõččlâsttmõš veiddsõs aunstõõzzi vaaldšummšest di odd jiõččvälddsaž reâuggmõʹšše da õhttsažtuõjju jeeʹres tuåimmjeeʹjivuiʹm.</td>
      </tr>
      <tr>
        <td>Projektityöntekijältä edellytetään saamen kielen taitoa.</td>
        <td>Projeʹktt-tuâjjlast oudldet sääʹmǩiõl tääid.</td>
      </tr>
      <tr>
        <td>Projektityöntekijän palkkaus määräytyy Saamelaiskäräjien palkkausjärjestelmän vaativuustason V/II mukaan (peruspalkka 2 139,83 euroa/kk).</td>
        <td>Projeʹktt-tuâjjla paʹlǩǩummuš meäʹrrââtt Sääʹmteeʹǧǧ päʹlǩǩriâšldõõǥǥ väʹǯǯelvuõtt-tääʹzz V/II mieʹldd (vuâđđpäʹlǩǩ 2 139,83 euʹrred/mp).</td>
      </tr>
      <tr>
        <td>Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät.</td>
        <td>Vuâđđpääʹlǩ lââʹssen määuʹset 24 % sääʹmvuuʹd lââʹzz da tuõjju haʹrjjnem mieʹldd meäʹrrõõtti haʹrjjnemlõõʹzzid.</td>
      </tr>
      <tr>
        <td>Hakemukset liitteineen tulee toimittaa saamelaiskäräjien sihteeristöön 3.8.2018 klo 16.00 mennessä osoitteeseen Sajos, 99870 Inari tai info(at)samediggi.fi.</td>
        <td>Ooccmõõžž mieʹlddõõzzivuiʹm âʹlǧǧe tuåimted sääʹmteeʹǧǧ piisarkådda 3.8.2018 čiâss 16.00 mõõneeʹst addrõʹsse Sajos, 99870 Inari leʹbe info(at)samediggi.fi.</td>
      </tr>
      <tr>
        <td>Lisätietoja työstä antaa nuorisosihteeri Kaisa Tapiola-Länsman, kaisa.tapiola-lansman(at)samediggi.fi, 050 382 5179 ja nuorisoneuvoston puheenjohtaja Risten Mustonen risten.mustonen(at)samediggi.fi, 040 529 6093.</td>
        <td>Lââʹssteâđaid tuâjast oudd nuõripiisar Kaisa Tapiola-Länsman, kaisa.tapiola-lansman(at)samediggi.fi, 050 382 5179 da nuõrisuåvtõõzz saaǥǥjååʹđteei Risten Mustonen risten.mustonen(at)samediggi.fi, 040 529 6093.</td>
      </tr>
      <tr>
        <td>Saamelaiskäräjien toimintaan voi tutustua osoitteessa www.samediggi.fi .</td>
        <td>Sääʹmteeʹǧǧ tuåimmjummša vuäitt tobdstõõttâd addrõõzzâst www.samediggi.fi .</td>
      </tr>
      <tr>
        <td>Inarissa 29.6.2018 Saamelaiskäräjät</td>
        <td>Aanrest 29.6.2018 Sääʹmteʹǧǧ</td>
      </tr>
    </table>
  </body>
</html>
