<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">muumilaakso-sarja_dubataan_saamen_kielille_saamelaiskarajien_aloitteesta.html</prop>
  </header>
  <body>
    <tu>
      <tuv xml:lang="fin">
        <seg>Muumilaakso-sarja dubataan saamen kielille Saamelaiskäräjien aloitteesta</seg>
      </tuv>
      <tuv xml:lang="sms">
        <seg>Muumlieʹǩǩ-rääid duʹbbjet sääʹmǩiõlid Sääʹmteeʹǧǧ aalǥtõõzzâst</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät esitti joulukuun lopussa Yleisradiolle, että se aloittaisi uuden Muumilaakso-sarjan dubbaamisen saamen kielille.</seg>
      </tuv>
      <tuv xml:lang="sms">
        <seg>Sääʹmteʹǧǧ eʹtǩǩii rosttovmannu looppâst Õõlmâsradiooʹje, što tõt altteʹči ođđ Muumlieʹǩǩ-rääid (Muumilaakso) duʹbbjummuž sääʹmǩiõlid.</seg>
      </tuv>
    </tu>
    <tu>
      <tuv xml:lang="fin">
        <seg>Uusi Muumilaakso-sarja esitetään Ylellä keväällä 2019 parhaaseen katseluaikaan televisiossa sekä Yle Areenassa suomen- ja ruotsinkielisinä versioina.</seg>
      </tuv>
      <tuv xml:lang="sms">
        <seg>Yle čuäʹjat ǩeâđđa 2019 ođđ Muumlieʹǩǩ-rääid pueʹrmõs ǩiiččeemäiggan televisiost da Yle Areenast lääʹdd- da ruõccǩiõllsaž version.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät esitti silloin, että Yleisradio dubbaisi lisäksi sarjasta version, jossa otetaan huomioon kaikki Suomessa puhutut saamen kielet.</seg>
      </tuv>
      <tuv xml:lang="sms">
        <seg>Sääʹmteʹǧǧ eʹtǩǩii teʹl, što Õõlmâsradio duʹbbjeʹči lââʹssen rääidast versio, kåått vääldči lokku pukid Lääʹddjânnmest mainstum sääʹmǩiõlid.</seg>
      </tuv>
    </tu>
    <tu>
      <tuv xml:lang="fin">
        <seg>Aloitteen taustalla oli ajatus kannustaa Yleä osallistumaan YK:n kansainväliseen alkuperäiskansojen kielten teemavuoteen, jota vietetään vuonna 2019.</seg>
      </tuv>
      <tuv xml:lang="sms">
        <seg>Aalǥtõõzz tueʹǩǩen leäi juurd smeʹllkâʹtted Yle vuässõõttâd ÕM:i meeraikõskksaž alggmeerai ǩiõli teeʹmmekka , koon viõʹttjet eeʹjj 2019.</seg>
      </tuv>
    </tu>
    <tu>
      <tuv xml:lang="fin">
        <seg>Vuoden tarkoituksena on kiinnittää huomiota maailman alkuperäiskansojen kieliin, joista suurin osa on uhanalaisia.</seg>
      </tuv>
      <tuv xml:lang="sms">
        <seg>Eeʹjj mieʹrren lij piijjâd vuâmmšummuž maaiʹlm alggmeerai ǩiõlid, koin jäänbõs lie vaarvuâla.</seg>
      </tuv>
    </tu>
    <tu>
      <tuv xml:lang="fin">
        <seg>Myös kaikki Suomessa puhutut saamen kielet on luokiteltu erittäin uhanalaisiksi tai uhanalaisiksi kieliksi, ja kielenelvytystyötä edistetään voimakkaasti tällä hetkellä, jotta kielet säilyisivät.</seg>
      </tuv>
      <tuv xml:lang="sms">
        <seg>Puk Lääʹddjânnmest mainstum sääʹmǩiõl lie še klasstõllum samai vaarvuâlaž leʹbe vaarvuâlaž ǩiõllân, da ǩiõlljeälltemtuâj oouʹdeet viõkkšânji tän poodd, što ǩiõl seeilče.</seg>
      </tuv>
    </tu>
    <tu>
      <tuv xml:lang="fin">
        <seg>Yle ilmoitti 15.3.2019, että tuottaa Muumilaakso-sarjasta myös saamen kieliset versiot Saamelaiskäräjien esityksen mukaisesti.</seg>
      </tuv>
      <tuv xml:lang="sms">
        <seg>Yle iʹlmmti 15.3.2019, što puuʹtat Muumlieʹǩǩ-rääidast še sääʹmǩiõllsaž versioid Sääʹmteeʹǧǧ eʹtǩǩõõzz meâldlânji:</seg>
      </tuv>
    </tu>
    <tu>
      <tuv xml:lang="fin">
        <seg>– Olen erittäin iloinen, että YLE otti alkuperäiskansojen kielten vuoden huomioimishaasteemme vastaan ja pääsemme kuulemaan inarin-, koltan- ja pohjoissaamen kieliä muumihahmojen suusta, iloitsee Saamelaiskäräjien puheenjohtaja Tiina Sanila-Aikio.</seg>
      </tuv>
      <tuv xml:lang="sms">
        <seg>-Leäm samai kuärǥaž, što YLE vaaʹldi alggmeerai ǩiõli eeʹjj vuâmmšâʹttemkåččan vuâstta da piâssâp kuullâd aanar-, nuõrtt- da tâʹvvsääʹmǩiõl muumfiguuri njaaʹlmin, rämmaš Sääʹmteeʹǧǧ saaǥǥjååʹđteei Tiina Sanila-Aikio.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien mielestä on tärkeää, että erityisesti lapsille olisi enemmän omakielistä ohjelmatarjontaa.</seg>
      </tuv>
      <tuv xml:lang="sms">
        <seg>Sääʹmteeʹǧǧ miõlâst lij vääžnai, što jeeʹrab päärnaid leʹčči jäänab jiijjâsǩiõllsaž programmtaʹrjjummuš.</seg>
      </tuv>
    </tu>
    <tu>
      <tuv xml:lang="fin">
        <seg>– Dubbaus on tuotantotehokas tapa lisätä saamenkielistä ohjelmistoa, jotka pitäisi hyödyntää yhä enemmän.</seg>
      </tuv>
      <tuv xml:lang="sms">
        <seg>– Duʹbbjummuš lij viõkkšõs puuʹtʼtemnääʹll lââʹzzted sääʹmǩiõllsaž prograammi meäʹr, mõõn õõlǥči ââʹnned jäänab äuʹǩǩen.</seg>
      </tuv>
    </tu>
    <tu>
      <tuv xml:lang="fin">
        <seg>Tämä on hieno panostus Yleisradiolta saamen kielten eteen, toteaa Saamelaiskäräjien kieliturvasihteeri Anne Kirste Aikio.</seg>
      </tuv>
      <tuv xml:lang="sms">
        <seg>Tät lij tääʹrǩes äiggmõš Ylest sääʹmǩiõli oouʹdeem diõtt, tuâtt Sääʹmteeʹǧǧ ǩiõllstaanpiisar Anne Kirste Aikio.</seg>
      </tuv>
    </tu>
    <tu>
      <tuv xml:lang="fin">
        <seg>– On erittäin tärkeää, että saamen kielet näkyvät ja kuuluvat enemmän ja erityisesti media on hyvin keskeinen väline kielten elinvoimaisuuden vahvistamiseksi, Aikio jatkaa.</seg>
      </tuv>
      <tuv xml:lang="sms">
        <seg>– Lij samai vääžnai, što sääʹmǩiõl kuâsttje da kollʼje pâi jäänab da jeeʹrab media lij samai kõskksaž neävv ǩiõli jieʹllemviõkkvuõđ raavummša, Aikio juätkk.</seg>
      </tuv>
    </tu>
    <tu>
      <tuv xml:lang="fin">
        <seg>Dubbaus- ja käännöstyötä aloitellaan parhaillaan ja Saamelaiskäräjät on luvannut tarjota asiantuntemuksensa avuksi dubbauksen toteutukseen.</seg>
      </tuv>
      <tuv xml:lang="sms">
        <seg>Duʹbbjem- da jåårǥlâʹttemtuâj altteeškuäʹđet ååʹn da Sääʹmteʹǧǧ lij låppääm taʹrjjeed äʹšštobddmõõžžâs veäʹǩǩen duʹbbjummuž raajjâm diõtt.</seg>
      </tuv>
    </tu>
    <tu>
      <tuv xml:lang="fin">
        <seg>Aloite Muumilaakso-sarjan dubbaamiseksi on luettavissa kokonaisuudessaan Saamelaiskäräjien dokumenttipankissa .</seg>
      </tuv>
      <tuv xml:lang="sms">
        <seg>Aalǥtõs Muumlieʹǩǩ-rääid duʹbbjummšen lij lookkâmnalla obbvuõđstes Sääʹmteeʹǧǧ dokumeʹnttbaaŋkâst .</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja</seg>
      </tuv>
      <tuv xml:lang="sms">
        <seg>Lââʹssteâđ</seg>
      </tuv>
    </tu>
    <tu>
      <tuv xml:lang="fin">
        <seg>Puheenjohtaja Tiina Sanila-Aikio, puh. 050 300 1780, tiina.sanila-aikio(at)samediggi.fi</seg>
      </tuv>
      <tuv xml:lang="sms">
        <seg>Saaǥǥjååʹđteei Tiina Sanila-Aikio, teʹl. 050 300 1780, tiina.sanila-aikio(at)samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>Kieliturvasihteeri Anne Kirste Aikio, puh. 010 839 3124, anne-kirste.</seg>
      </tuv>
      <tuv xml:lang="sms">
        <seg>Ǩiõllstaanpiisar Anne Kirste Aikio, teʹl. 010 839 3124, anne-kirste.aikio(at)samediggi.fi</seg>
      </tuv>
    </tu>
  </body>
</tmx>
