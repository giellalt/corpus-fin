<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">poikkeuksellisen_talven_poronhoidolle_aiheuttamiin_vahinkoihin_loydettava_ratkaisu.html</prop>
  </header>
  <body>
    <tu>
      <tuv xml:lang="fin">
        <seg>Poikkeuksellisen talven poronhoidolle aiheuttamiin vahinkoihin löydettävä ratkaisu</seg>
      </tuv>
      <tuv xml:lang="sms">
        <seg>Nääʹlteʹmes tääʹlv puäʒʒhoiddu tuejjtem skääđaid âlgg kaunnâd čåuddmõõžž</seg>
      </tuv>
    </tu>
    <tu>
      <tuv xml:lang="fin">
        <seg>Luonnonvarakeskuksen (Luke) selvityksen mukaan talven 2019-2020 sää-, lumi- ja luonnonolosuhteet olivat poronhoidolle erityisen vaikeat.</seg>
      </tuv>
      <tuv xml:lang="sms">
        <seg>Luâttreeʹǧǧesvuõttkõõskõõzz Luke čiõlǥtõõzz mieʹldd tääʹlv 2019-2020 šõŋŋ-, muõtt- da luâttjeällmõš leʹjje puäʒʒtallu samai vaiggâd.</seg>
      </tuv>
    </tu>
    <tu>
      <tuv xml:lang="fin">
        <seg>Paliskunnille tehdyn kyselyn mukaan poronhoidon kustannukset nousivat 80-90 prosenttia tavanomaista korkeammiksi.</seg>
      </tuv>
      <tuv xml:lang="sms">
        <seg>Paalǥâskooʹddid tuejjuum kõõjjõõzz mieʹldd puäʒʒhååid kool pâjjne 80-90 proseʹntted takai vueʹǩǩed ââʹlben.</seg>
      </tuv>
    </tu>
    <tu>
      <tuv xml:lang="fin">
        <seg>Maa- ja metsätalousministeriö odottaa lopullisia tietoja teuraiden määristä ja porohävikin suuruudesta syksyn teuraskauden aikana.</seg>
      </tuv>
      <tuv xml:lang="sms">
        <seg>Mädd- da meäʹcctäällministeria vuârdd loopplaž teâđaid kåʹddempuõccui mieʹrin da puäʒʒmõõntõõzzi šorradvuõđâst čõõuč äʹhttempââʹj äiʹǧǧen.</seg>
      </tuv>
    </tu>
    <tu>
      <tuv xml:lang="fin">
        <seg>Selvityksen mukaan luonnonolosuhteiltaan poikkeuksellinen talvi aiheutti poronhoidolle merkittäviä lisäkuluja ja eläintappioita.</seg>
      </tuv>
      <tuv xml:lang="sms">
        <seg>Čiõlǥtõõzz mieʹldd luâttjeällmõõžž beäʹlnn nääʹlteʹmes täʹlvv tuejjti puäʒʒhoiddu miârkteei lââʹsskoolaid da puäʒʒmõõntõõzzid.</seg>
      </tuv>
    </tu>
    <tu>
      <tuv xml:lang="fin">
        <seg>Paliskunnat arvioivat tulevan teuraskauden vasaprosentin putoavan noin 45 prosenttiin ja teuraiden määrän jäävän 66 prosenttiin aikaisemmasta.</seg>
      </tuv>
      <tuv xml:lang="sms">
        <seg>Paalǥâskååʹdd ärvvtâʹlle pueʹtti äʹhttempââʹj vueʹssproseeʹnt kõččâm nuʹtt 45 prosentta da kåʹddempuõccui meäʹr kuâđđjem 66 prosentta ääiʹjbest.</seg>
      </tuv>
    </tu>
    <tu>
      <tuv xml:lang="fin">
        <seg>– Poroelinkeinon on pystyttävä luottamaan valtioon ja porovahinkolain toimivuuteen.</seg>
      </tuv>
      <tuv xml:lang="sms">
        <seg>-Puäʒʒjieʹllemvueʹjjest âlgg pâʹstted åskkad riiʹǩǩe da puäʒʒskääđđlääʹjj toiʹmmjummša.</seg>
      </tuv>
    </tu>
    <tu>
      <tuv xml:lang="fin">
        <seg>Tällaisen katastrofaalisen vuoden jälkeen poronhoitajien tukeminen on nyt erittäin tärkeää, jotta porovahinkolailla olisi ylipäätään merkitystä, sanoo II varapuheenjohtaja Leo Aikio.</seg>
      </tuv>
      <tuv xml:lang="sms">
        <seg>Näkam katastrofaalʼlaž eeʹjj õõl puäʒʒhåiddji tuärjjummuš lij čuuʹt täʹrǩǩ, što puäʒʒskääđđlääʹjjest leʹčči ni mii miârktõõzzid, särnn II väärrsaaǥǥjååʹđteei Leo Aikio.</seg>
      </tuv>
    </tu>
    <tu>
      <tuv xml:lang="fin">
        <seg>Lain porotaloutta kohdanneiden vahinkojen korvaamisesta (987/2011) tavoitteena on auttaa poronhoidon toimijoita selviytymään laajoista ja odottamattomista poronhoitoon kohdistuneista vahingoista.</seg>
      </tuv>
      <tuv xml:lang="sms">
        <seg>Lääʹjj puäʒʒtääl skääđai koʹrvvummšest (987/2011) mieʹrren lij vieʹǩǩted puäʒʒhååid toiʹmmjeeʹjid piʹrǧǧeed jõnn da vueʹrdteʹmes puäʒʒhååid skääđaivuiʹm.</seg>
      </tuv>
    </tu>
    <tu>
      <tuv xml:lang="fin">
        <seg>Laissa luonnononnettomuudella ja muulla tuholla tarkoitetaan poikkeuksellisia sää- ja luonnonolosuhteita, jotka merkittävällä tavalla estävät poroja käyttämästä tavanomaisia laitumiaan ja aiheuttavat huomattavaa lisäruokinnan tarvetta, aiheuttavat muuten porojen menehtymistä tai heikentävät muuten merkittävästi porojen mahdollisuutta selviytyä luonnossa.</seg>
      </tuv>
      <tuv xml:lang="sms">
        <seg>Lääʹjjest luâttskääđain da jeeʹres skääđain juuʹrdet nääʹlteʹmes šõŋŋ- da luâttjeällmõõžž, kook miârkteei nalla câʹǧǧe puõccuid ââʹnnmest takai täʹlvvkuäivaspaaiʹǩid da tuejjte miârkteei lââʹsspoortem taarb, šõõddte muđoi puõccui jäämmʼmõõžž leʹbe rââʹžžee muđoi miârkteeinalla puõccui vueiʹttemvuõđ piʹrǧǧeed luâđast.</seg>
      </tuv>
    </tu>
    <tu>
      <tuv xml:lang="fin">
        <seg>– Nyt kaivataan nopeaa reagointia valtion suunnalta, syksyn teurasmäärien odottamiseen ei yksinkertaisesti ole aikaa.</seg>
      </tuv>
      <tuv xml:lang="sms">
        <seg>– Ååʹn kaiʹbbjet jåʹttlõs reagâsttmõõžž riikk beäʹlnn, čõõuč äʹhttem-mieʹri vuârddmõʹšše ij õõutǩeârddsânji leäkku äiʹǧǧ.</seg>
      </tuv>
    </tu>
    <tu>
      <tuv xml:lang="fin">
        <seg>On kohtuutonta, että päätöstä joudutaan odottamaan seuraavaan talveen, tilanteeseen olisi pystyttävä löytämään ratkaisu, jatkaa puheenjohtaja Tuomas Aslak Juuso.</seg>
      </tuv>
      <tuv xml:lang="sms">
        <seg>Lij toolktem, što tuʹmmstõõǥǥ jooudât vueʹrdded pueʹtti tääʹlv räjja, vuâkka õõlǥči juʹn pâʹstted kaunnâd čåuddmõõžž, juätkk saaǥǥjååʹđteei Tuomas Aslak Juuso.</seg>
      </tuv>
    </tu>
    <tu>
      <tuv xml:lang="fin">
        <seg>– Luonnonvarakeskuksen selvitys, paliskuntien kirjanpito sekä kuolleiden porojen määrä osoittavat korvauksen tarpeellisuuden.</seg>
      </tuv>
      <tuv xml:lang="sms">
        <seg>– Luâttreeʹǧǧesvuõttkõõskõõzz čiõlǥtõs, paalǥâskooʹddi ǩeʹrjjtuõʹllʼjõs di jäämmam puõccui mieʹrr čuäʹjte taarb.</seg>
      </tuv>
    </tu>
    <tu>
      <tuv xml:lang="fin">
        <seg>Näiden tietojen pohjalta tulisi pystyä jo jollain tavalla helpottamaan poronhoitajien taloudellisesti vaikeaa tilannetta, vaikka lopulliset tiedot teuraiden määristä ja porohävikistä tulisivatkin myöhemmin, sanoo elinkeinosihteeri Sarita Kämäräinen.</seg>
      </tuv>
      <tuv xml:lang="sms">
        <seg>Täi teâđai vuâđald õõlǥči pâʹstted juʹn koon-ne nalla hiâlpted puäʒʒhåiddji tääl beäʹlnn vaiʹǧǧes pääiʹǩ, håʹt loopplaž teâđ kåʹddempuõccui mieʹrin da puäʒʒmõõntõõzzin puäđče mâʹŋŋlubust, särnn jieʹllemvueʹǩǩpiisar Sarita Kämäräinen.</seg>
      </tuv>
    </tu>
    <tu>
      <tuv xml:lang="fin">
        <seg>Luonnonvarakeskuksen mukaan paliskunnille tehty kyselytutkimus tuotti arviot ja ennakkotietoa porohävikin ja teurastuoton määristä.</seg>
      </tuv>
      <tuv xml:lang="sms">
        <seg>Luâttreeʹǧǧesvuõttkõõskõõzz mieʹldd paalǥâskooʹddid tuejjuum kõõjjeemtuʹtǩǩummuš puuʹtʼti õõudǩiõʹtte teâđ puäʒʒmõõntõõzzi da kåʹddempuåđ mieʹrin.</seg>
      </tuv>
    </tu>
    <tu>
      <tuv xml:lang="fin">
        <seg>Maa- ja metsätalousministeriö odottaa lopullisia tietoja teuraiden määristä ja porohävikin suuruudesta syksyn teuraskauden aikana, ennen kuin asia etenee päätöksentekoon.</seg>
      </tuv>
      <tuv xml:lang="sms">
        <seg>Mädd- da meäʹcctäällministeria vuârdd loopplaž teâđaid kåʹddempuõccui mieʹrin da puäʒʒmõõntõõzzi šorradvuõđâst čõõuč äʹhttempââʹj äiʹǧǧen, õuʹddel ko äʹšš ouddan tuʹmmstõktuõjju.</seg>
      </tuv>
    </tu>
    <tu>
      <tuv xml:lang="fin">
        <seg>Talven 2019−2020 sää-, lumi- ja luonnonolosuhteiden poikkeuksellisuus ja vaikutukset poronhoitoon -selvitys tehtiin maa- ja metsätalousministeriön pyynnöstä.</seg>
      </tuv>
      <tuv xml:lang="sms">
        <seg>Tääʹlv 2019−2020 šõŋŋ- muõtt- da luâttvueʹjj jeeʹresnallšemvuõtt da vaaiktõõzz puäʒʒhoiddu- čiõlǥtõõzz raʹjješ mädd- da meäʹcctäällministeria raukkmõõžžâst.</seg>
      </tuv>
    </tu>
    <tu>
      <tuv xml:lang="fin">
        <seg>Luonnonvarakeskus laati porovahinkolaissa (987/2011) tarkoitetun selvityksen lumiolosuhteista mahdollisena laissa tarkoitettuna tuhona sekä sen vaikutuksista poronhoitoon.</seg>
      </tuv>
      <tuv xml:lang="sms">
        <seg>Luâttreeʹǧǧesvuõttkõõskõs raaji puäʒʒskääđđlääʹjjest (987/2011) jurddum čiõlǥtõõzz muõttvueʹjj pirr vueiʹtlviʹžžen lääʹjjest jurddum skääđđan di tõn vaaiktõõzzin puäʒʒhoiddu.</seg>
      </tuv>
    </tu>
    <tu>
      <tuv xml:lang="fin">
        <seg>Vielä vasonnan alkaessa lunta oli paljon ja olosuhteet vasomiselle hyvin haastavat.</seg>
      </tuv>
      <tuv xml:lang="sms">
        <seg>Lââʹssteâđ:</seg>
      </tuv>
    </tu>
    <tu>
      <tuv xml:lang="fin">
        <seg>Kuva: Johanna Alatorvinen</seg>
      </tuv>
      <tuv xml:lang="sms">
        <seg>II väärrsaaǥǥjååʹđteei Leo Aikio teʹl. 040 621 6505, leo.aikio(at)samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja:</seg>
      </tuv>
      <tuv xml:lang="sms">
        <seg>saaǥǥjååʹđteei Tuomas Aslak Juuso teʹl. 040 687 3394, tuomas.juuso(at)samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>II varapuheenjohtaja Leo Aikio puh. 040 621 6505, leo.aikio(at)samediggi.fi</seg>
      </tuv>
      <tuv xml:lang="sms">
        <seg>jieʹllemvueʹǩǩpiisar Sarita Kämäräinen teʹl. 040 186 7258, sarita.kamarainen(at)samediggi.fi</seg>
      </tuv>
    </tu>
  </body>
</tmx>
