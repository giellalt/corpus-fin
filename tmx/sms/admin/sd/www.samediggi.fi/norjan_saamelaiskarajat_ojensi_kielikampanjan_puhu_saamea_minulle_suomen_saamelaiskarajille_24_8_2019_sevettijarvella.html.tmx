<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">norjan_saamelaiskarajat_ojensi_kielikampanjan_puhu_saamea_minulle_suomen_saamelaiskarajille_24_8_2019_sevettijarvella.html</prop>
  </header>
  <body>
    <tu>
      <tuv xml:lang="fin">
        <seg>Norjan Saamelaiskäräjät ojensi kielikampanjan “Puhu saamea minulle” Suomen Saamelaiskäräjille 24.8.2019 Sevettijärvellä</seg>
      </tuv>
      <tuv xml:lang="sms">
        <seg>Taarr Sääʹmteʹǧǧ ǩeeiǥii ǩiõllkampaanj “Säämast muin” Lääʹdd Sääʹmtegga 24.8.2019 Čeʹvetjääuʹrest</seg>
      </tuv>
    </tu>
    <tu>
      <tuv xml:lang="fin">
        <seg>Norjan Saamelaiskäräjien presidentti Aili Keskitalo ojensi Puhu saamea minulle -kampanjan Suomen Saamelaiskäräjien puheenjohtaja Tiina Sanila-Aikiolle kolttasaamelaisten asuttamisen 70-vuotisjuhlassa Sevettijärvellä 24.8.2019.</seg>
      </tuv>
      <tuv xml:lang="sms">
        <seg>Taarr Sääʹmteeʹǧǧ presideʹntt Aili Keskitalo ǩeeiǥii “Säämast muin” – kampaanj Lääʹdd Sääʹmteeʹǧǧ saaǥǥjååʹđteei Tiina Sanila-Aikiooʹje nuõrttsäʹmmlai 70-eeʹjj aazztemprääʹznǩest Čeʹvetjääuʹrest 24.8.2019.</seg>
      </tuv>
    </tu>
    <tu>
      <tuv xml:lang="fin">
        <seg>Norjan Saamelaiskäräjät aloitti kampanjan vuonna 2013.</seg>
      </tuv>
      <tuv xml:lang="sms">
        <seg>Taarr Sääʹmteʹǧǧ alttii kampaanj eeʹjjest 2013.</seg>
      </tuv>
    </tu>
    <tu>
      <tuv xml:lang="fin">
        <seg>Kampanjan tavoitteena oli herättää nuorten keskuudessa kiinnostusta käyttää enemmän saamen kieltä ja kampanja toteutettiin suurimmaksi osin sosiaalisen median kautta.</seg>
      </tuv>
      <tuv xml:lang="sms">
        <seg>Kampaanj mieʹrren leäi counnâd nuõri miõllǩeässmõõžž ââʹnned jeänab sääʹm ǩiõl da kampaanj viʹǩǩe čõõđ jeänmõsân sosiaalʼlaž media pääiʹǩ.</seg>
      </tuv>
    </tu>
    <tu>
      <tuv xml:lang="fin">
        <seg>Kampanja siirrettiin Ruotsin Saamelaiskäräjille 2016.</seg>
      </tuv>
      <tuv xml:lang="sms">
        <seg>Kampaanj siʹrdde Ruõcc Sääʹmtegga 2016.</seg>
      </tuv>
    </tu>
    <tu>
      <tuv xml:lang="fin">
        <seg>Norja Saamelaiskäräjien presidentti Aili Keskitalo sanoi puheessaan Sevettijärvellä, että he ovat olleet hyvin tyytyväisiä Puhu saamea minulle -kampanjan sisältöön ja onnistumiseen.</seg>
      </tuv>
      <tuv xml:lang="sms">
        <seg>Norja Sääʹmteeʹǧǧ presideʹntt Aili Keskitalo säärnai saakkvuârstes Čeʹvetjääuʹrest, što sij lie leämmaž samai toođvaž Säämast muin -kampaanj siiskõʹsse da oʹnstummša.</seg>
      </tuv>
    </tu>
    <tu>
      <tuv xml:lang="fin">
        <seg>Hän myös iloitsi, kun yhä useampi saamen kieli tulee mukaan kampanjaan – nyt myös koltan- ja inarinsaamen kielet ja toivotti onnea kampanjaan samalla kun ojensi sen Suomen Saamelaiskäräjien puheenjohtaja Tiina Sanila-Aikiolle.</seg>
      </tuv>
      <tuv xml:lang="sms">
        <seg>Son rämmši se tõn, ko jeänab da jeänab sääʹm ǩiõl puäʹtte ååʹn mieʹldd kampaaʹnje– ååʹn še nuõrtt- da aanarsääʹm ǩiõl da son äʹjsti leekk kampaaʹnje seämmast ko ǩeeiǥii tõn Lääʹdd Sääʹmteeʹǧǧ saaǥǥjååʹđteei Tiina Sanila-Aikiooʹje.</seg>
      </tuv>
    </tu>
    <tu>
      <tuv xml:lang="fin">
        <seg>Suomen Saamelaiskäräjien puheenjohtaja Tiina Sanila-Aikio muistutti puheenvuorossaan saamen kielen puhumisen tärkeydestä, vaikka joskus se voikin tuntua vaikealta ja vaatii tietoisen valinnan joka kerta.</seg>
      </tuv>
      <tuv xml:lang="sms">
        <seg>Lääʹdd Sääʹmteeʹǧǧ saaǥǥjååʹđteei Tiina Sanila-Aikio mušttʼti saakkvuârstes sääʹm ǩiõl mainstem vääžnaivuõđâs håʹt tõt måttmest vuäitt tåbddjed vaiggeen da kaiʹbbai tõn vaʹlljummuž juõʹǩǩ vuâra.</seg>
      </tuv>
    </tu>
    <tu>
      <tuv xml:lang="fin">
        <seg>Sanila-Aikio toivoo, että kaikki ketkä edes vähänkään osaavat saamen kieltä, käyttävät sitä, sillä muuten uudet sukupolvet eivät voi oppia kieltä, eikä kielenpuhujien ketju säily.</seg>
      </tuv>
      <tuv xml:lang="sms">
        <seg>Sanila-Aikio tuäivai pukid, ǩeäk ni siõmmna silttee sääʹmǩiõl, ââʹnned tõn, muđoi ođđ puõlvvõõǥǥ jie vueiʹt mättjed ǩiõl ij-ka ǩiõllmainsteeʹji päʹdd seeil.</seg>
      </tuv>
    </tu>
    <tu>
      <tuv xml:lang="fin">
        <seg>Suomen Saamelaiskäräjät jakoi yhdessä nuorisoneuvoston kanssa kolttasaamelaisten asuttamisen 70-vuotisjuhlassa Puhu saamea minulle -pinssejä merkkinä ja muistutuksena kaikille saamen kielen puhumisesta toinen toiselle.</seg>
      </tuv>
      <tuv xml:lang="sms">
        <seg>Lääʹdd Sääʹmteʹǧǧ jueʹjji õõutveäkka nuõrisuåvtõõzzin nuõrttsäʹmmlai 70-eeʹjj aazztemprääʹznǩin Säämast muin -piinsid oummid, miârkkân da mušttʼtõssân pukid sääʹmǩiõl mainstummšest kueiʹmm kueiʹmeez.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät on myös toivonut, että Puhu saamea minulle -kampanjan myötä innostuisimme opettelemaan paremmin jotakin toista saamen kieltä, jotta voisimme yhä useammin käyttää saamen kieltä keskenämme.</seg>
      </tuv>
      <tuv xml:lang="sms">
        <seg>Sääʹmteʹǧǧ lij še tuäivvam, što Säämast muin -kampaanj mieʹldd loŋŋneʹčem mättʼtõõllâd pueʹrben koon-ne nuuʹbb sääʹm ǩiõl, nuʹtt što vuäitčim tääuʹjben ââʹnned sääʹmǩiõl kõskkneen.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät tulee julkaisemaan taskusanakirja, jossa on kolmen saamen kielen pesrusfraaseja.</seg>
      </tuv>
      <tuv xml:lang="sms">
        <seg>Sääʹmteʹǧǧ puätt õlmstâʹtted kårmmansääʹnnǩeeʹrj, kååʹtt âânn seʹst koolm sääʹmǩiõl vuâđđfraasid.</seg>
      </tuv>
    </tu>
    <tu>
      <tuv xml:lang="fin">
        <seg>Suomen Saamelaiskäräjät nimitti myös Ijahas idja -festivaalin yhteydessä neljä saamenkielistä kielilähettilästä: Sámásteaddji – Säämsteei – Sámásteijee.</seg>
      </tuv>
      <tuv xml:lang="sms">
        <seg>Lääʹdd Sääʹmteʹǧǧ nõõmti še Ijahas idja -festivaal õhttvuõđâst nellj sääʹmǩiõllsaž säämsteeʹjed: Sámásteaddji – Säämsteei – Sámásteijee.</seg>
      </tuv>
    </tu>
    <tu>
      <tuv xml:lang="fin">
        <seg>Koltansaamen kielilähettiläs Teemu Titola oli paikalla Sevettijärvellä.</seg>
      </tuv>
      <tuv xml:lang="sms">
        <seg>Nuõrttsääʹm säämsteei Teemu Titola leäi pääiʹǩ âʹlnn Čeʹvetjääuʹrest.</seg>
      </tuv>
    </tu>
    <tu>
      <tuv xml:lang="fin">
        <seg>Puhu saamea minulle -kampanja on osa Saamelaiskäräjien toimia alkuperäiskansojen kielten teemavuonna .</seg>
      </tuv>
      <tuv xml:lang="sms">
        <seg>Säämast muin -kampanjj lij Sääʹmteeʹǧǧ tuåimi vueʹssen alggmeerai ǩiõli teeʹmmeeʹjjest .</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja</seg>
      </tuv>
      <tuv xml:lang="sms">
        <seg>Lââʹssteâđ</seg>
      </tuv>
    </tu>
    <tu>
      <tuv xml:lang="fin">
        <seg>Tiina Sanila-Aikio</seg>
      </tuv>
      <tuv xml:lang="sms">
        <seg>Tiina Sanila-Aikio</seg>
      </tuv>
    </tu>
    <tu>
      <tuv xml:lang="fin">
        <seg>puheenjohtaja, puh. 010 8392192, tiina.sanila-aikio(at)samediggi.fi</seg>
      </tuv>
      <tuv xml:lang="sms">
        <seg>saaǥǥjååʹđteei, tlf. 010 8392192, tiina.sanila-aikio(at)samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>Anne Kirste Aikio</seg>
      </tuv>
      <tuv xml:lang="sms">
        <seg>Anne Kirste Aikio</seg>
      </tuv>
    </tu>
    <tu>
      <tuv xml:lang="fin">
        <seg>kieliturvasihteeri, puh. 010 839 3124, anne-kirste.aikio(at)samediggi.fi</seg>
      </tuv>
      <tuv xml:lang="sms">
        <seg>Ǩiõllstaanpiisar, tlf 010 839 3124, anne-kirste.aikio(at)samediggi.fi</seg>
      </tuv>
    </tu>
  </body>
</tmx>
