<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">saamelaiskarajien_valmennuksesta_uusia_auktorisoituja_saamen_kielen_kaantajia.html</prop>
  </header>
  <body>
    <tu>
      <tuv xml:lang="fin">
        <seg>Saamelaiskäräjien valmennuksesta uusia auktorisoituja saamen kielen kääntäjiä</seg>
      </tuv>
      <tuv xml:lang="sms">
        <seg>Sääʹmteeʹǧǧ valmštâʹttmest ođđ auktorisõsttum sääʹmǩiõl jåårǥlõõʹtti</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät järjesti viime lokakuussa valmistautumispäivän auktorisoidun kääntäjän tutkintoon .</seg>
      </tuv>
      <tuv xml:lang="sms">
        <seg>Sääʹmteʹǧǧ riâšši mõõnni kålggmannust valmštõõttâmpeeiʹv auktorisõsttum jåårǥlõõʹtti tuʹtǩǩõʹsse .</seg>
      </tuv>
    </tu>
    <tu>
      <tuv xml:lang="fin">
        <seg>Valmistautumiseen osallistui viisi henkilöä.</seg>
      </tuv>
      <tuv xml:lang="sms">
        <seg>Valmštõõttma vuässâʹtte vitt oummu.</seg>
      </tuv>
    </tu>
    <tu>
      <tuv xml:lang="fin">
        <seg>Auktorisoidun kääntäjän tutkinto järjestettiin marraskuussa 2018 ja tutkinnon tulokset julkaistiin keväällä 2019.</seg>
      </tuv>
      <tuv xml:lang="sms">
        <seg>Auktorisõsttum jåårǥlõõʹtti tuʹtǩǩõõzz rieʹššeš skamm-mannust 2018 da tuʹtǩǩõõzz puåđõõzzid õlmstõʹtteš ǩeâđđa 2019.</seg>
      </tuv>
    </tu>
    <tu>
      <tuv xml:lang="fin">
        <seg>Tutkinnon suorittivat kaksi saamenkielistä kääntäjää, Arla Magga suoritti suomi-pohjoissaame kieliparille auktorisoidun kääntäjän tutkinnon ja Terhi Harju suomi-koltansaame kieliparille.</seg>
      </tuv>
      <tuv xml:lang="sms">
        <seg>Tuʹtǩǩõõzz spraʹvve kueʹhtt sääʹmǩiõllsaž jåårǥlõõʹtti. Arla Magga spraavi lääʹdd-tâʹvvsääʹmm ǩiõllpaʹrre auktorisõsttum jåårǥlõõʹtti tuʹtǩǩõõzz da Terhi Harju lääʹdd-nuõrttsääʹmm ǩiõllpaʹrre.</seg>
      </tuv>
    </tu>
    <tu>
      <tuv xml:lang="fin">
        <seg>Kieliturvasihteeri Anne Kirste Aikio onnittelee Arla Maggaa auktorisoidun kääntäjän tutkinnosta.</seg>
      </tuv>
      <tuv xml:lang="sms">
        <seg>Ǩiõllstaanpiisar Anne Kirste Aikio tuäivat leekk Arla Maggaaʹje auktorisõsttum jåårǥlõõʹtti tuʹtǩǩõõzzâst.</seg>
      </tuv>
    </tu>
    <tu>
      <tuv xml:lang="fin">
        <seg>Valmistautumispäivän järjestänyt Saamelaiskäräjien kieliturvasihteeri Anne Kirste Aikio iloitsee kääntäjien määrän lisääntymisestä.</seg>
      </tuv>
      <tuv xml:lang="sms">
        <seg>Valmštõõttâmpeeiʹv riâššâm Sääʹmteeʹǧǧ ǩiõllstaanpiisar Anne Kirste Aikio rämmaš jåårǥlõʹttji meäʹr lâssnummšest.</seg>
      </tuv>
    </tu>
    <tu>
      <tuv xml:lang="fin">
        <seg>– On hienoa, että valmennuspäivämme kautta kaksi uutta kääntäjää suoritti tutkinnon.</seg>
      </tuv>
      <tuv xml:lang="sms">
        <seg>– Lij šiõǥǥ, što valmštâʹttempeiʹvvem veäkka kueʹhtt ođđ jåårǥlõõʹtti spraʹvve tuʹtǩǩõõzz.</seg>
      </tuv>
    </tu>
    <tu>
      <tuv xml:lang="fin">
        <seg>Koltansaamen auktorisoituja kääntäjiä on ollut vain yksi henkilö koko maailmassa, nyt heitä on kaksi.</seg>
      </tuv>
      <tuv xml:lang="sms">
        <seg>Nuõrttsääʹm auktorisõsttum jåårǥlõõʹtti lie leämma pâi õhtt ooumaž obb maaiʹlmest, ååʹn sij lie kueiʹtes.</seg>
      </tuv>
    </tu>
    <tu>
      <tuv xml:lang="fin">
        <seg>Pohjoissaamen tutkinnon suorittaneita viimeisen kymmenen vuoden ajan on ollut vain aivan muutama, joten siinäkin lisäys on hyvin merkittävä.</seg>
      </tuv>
      <tuv xml:lang="sms">
        <seg>Tâʹvvsääʹm tuʹtǩǩõõzz lie spraavam mõõnni lååi eeʹjj seʹst pâi muäʹdd oummu, de tõʹst še lââzztõs lij samai miârkteei.</seg>
      </tuv>
    </tu>
    <tu>
      <tuv xml:lang="fin">
        <seg>Tutkinnon suorittaneiden mielestä Saamelaiskäräjien valmennuspäivällä oli suuri merkitys tutkintoon valmistautumiseen.</seg>
      </tuv>
      <tuv xml:lang="sms">
        <seg>Tuʹtǩǩõõzz spraavam Terhi Harju da Arla Magga miõlâst Sääʹmteeʹǧǧ valmštâʹttempeeiʹvest leäi jõnn miârktõs tuʹtǩǩõʹsse valmštõõvvâm diõtt.</seg>
      </tuv>
    </tu>
    <tu>
      <tuv xml:lang="fin">
        <seg>– Valmennuspäivästä sai tärkeää tietoa tutkintoon liittyen ja hyviä vinkkejä tutkintoon valmistautumiseen.</seg>
      </tuv>
      <tuv xml:lang="sms">
        <seg>– Valmštâʹttempeeiʹvest vuäǯǯai vääžnai teâđ tuʹtǩǩõõzz pirr da šiõǥǥ viiŋkid tuʹtǩǩõʹsse valmštõõttma.</seg>
      </tuv>
    </tu>
    <tu>
      <tuv xml:lang="fin">
        <seg>Oli varmempi olo, kun tutkintoon liittyviä asioita oli saanut käydä läpi asiantuntijoiden kanssa yhdessä ennakkoon, kommentoi Terhi Harju.</seg>
      </tuv>
      <tuv xml:lang="sms">
        <seg>Leäi snäätnʼjab toobd, ko tuʹtǩǩõʹsse õhttneei aaʹššid leäi vuäǯǯam mõõnnâd čõõđ äʹšštobddjivuiʹm ouddǩiõʹtte, kommentâstt Terhi Harju.</seg>
      </tuv>
    </tu>
    <tu>
      <tuv xml:lang="fin">
        <seg>Opetushallituksen hallinnoima auktorisoidun kääntäjän tutkinto järjestetään seuraavan kerran marraskuussa 2019.</seg>
      </tuv>
      <tuv xml:lang="sms">
        <seg>Mättʼtõshalltõõzz vaaldšmem auktorisõsttum jåårǥlõõʹtti tuʹtǩǩõõzz riâššât puõʹtti vuâra skamm-mannust 2019.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät järjestää tulevana syksynä myös valmistautumispäivän, jos kiinnostusta on.</seg>
      </tuv>
      <tuv xml:lang="sms">
        <seg>Sääʹmteʹǧǧ reäšš puõʹtti čõõuč še valmštõõttâmpeeiʹv, jõs tõt ǩeäss miõlid.</seg>
      </tuv>
    </tu>
    <tu>
      <tuv xml:lang="fin">
        <seg>– Tutkinto on vaativa ja tutkintoon valmistautuminen kannattaa aloittaa ajoissa.</seg>
      </tuv>
      <tuv xml:lang="sms">
        <seg>– Tuʹtǩǩõs lij väʹǯǯel da tuʹtǩǩõʹsse valmštõõttmõõžž kannat altteed ääiʹjeld.</seg>
      </tuv>
    </tu>
    <tu>
      <tuv xml:lang="fin">
        <seg>Kannattaa tutustua tutkinnon sisältöön ja hyödyntää Saamelaiskäräjien valmistautumispäivä, ohjeistaa tuore auktorisoitu kääntäjä Arla Magga.</seg>
      </tuv>
      <tuv xml:lang="sms">
        <seg>Kannat tobdstõõttâd tuʹtǩǩõõzz siiskõʹsse da ââʹnned äuʹǩǩen Sääʹmteeʹǧǧ valmštõõttâmpeeiʹv, vuäʹppast ođđ auktorisõsttum jåårǥlõʹtti Arla Magga.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät järjestää myös kevään aikana tulkin työstä kiinnostuneille tutustumiskoulutuksen, koska kääntäjien lisäksi myös saamen kielten tulkeista on suuri pula.</seg>
      </tuv>
      <tuv xml:lang="sms">
        <seg>Sääʹmteʹǧǧ reäšš ǩiiđ poodd še tobdstõõttâmškooultõõzz tõid, ǩeäi miõl ǩeäss tuulk tuâjj. Tobdstõõttâmškooultõõzz riâššât tõn diõtt, ko jåårǥlõʹttji lââʹssen še tuulkin lij jõnn vääʹnn.</seg>
      </tuv>
    </tu>
    <tu>
      <tuv xml:lang="fin">
        <seg>Koulutuksesta tiedotetaan erikseen.</seg>
      </tuv>
      <tuv xml:lang="sms">
        <seg>Škooultõõzz pirr teâđtet jeeʹrab.</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja:</seg>
      </tuv>
      <tuv xml:lang="sms">
        <seg>Lââʹssteâđ:</seg>
      </tuv>
    </tu>
    <tu>
      <tuv xml:lang="fin">
        <seg>Kieliturvasihteeri Anne Kirste Aikio anne-kirste.aikio(at)samediggi.fi puh. 010 8393124</seg>
      </tuv>
      <tuv xml:lang="sms">
        <seg>ǩiõllstaanpiisar Anne Kirste Aikio anne-kirste.aikio@samediggi.fi teʹl. 010 8393124</seg>
      </tuv>
    </tu>
  </body>
</tmx>
