<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjät osallistui Barentsin alueen Sámi Summit -huippukokoukseen Brysselissä</td>
        <td>Sääʹmteʹǧǧ vuässõõđi Bareents vuuʹd Sámi Summit -jõnnsåbbra Brysslest</td>
      </tr>
      <tr>
        <td>Saamelaiskäräjien delegaatio osallistui 22.-24.3.2023 järjestettyyn Barentsin alueen alkuperäiskansojen huippukokoukseen (Summit of Barents Euro-Arctic Indigenous Sámi People).</td>
        <td>Sääʹmteeʹǧǧ delegaatio vuässõõđi 22.-24.3.2023 jäʹrjstum Bareents vuuʹd alggmeerai jõnnsåbbra (Summit of Barents Euro-Arctic Indigenous Sámi People).</td>
      </tr>
      <tr>
        <td>Saamelaishuippukokouksen järjestivät Suomen saamelaiskäräjät ja Suomen Barentsin euroarktisen neuvoston puheenjohtajuus yhteistyössä Euroopan parlamentin kanssa.</td>
        <td>Sääʹmjõnnsåbbar jäʹrjste Lääʹdd Sääʹmteʹǧǧ da Lääʹdd Bareents euroaarktlaž suåvtõõzz saaǥǥjååʹđteeivuõtt õhttsažtuâjast Euroopp parlameeʹntin.</td>
      </tr>
      <tr>
        <td>Huippukokouksen puheenjohtajana toimi Saamelaiskäräjien 1. varapuheenjohtaja Anni Koivisto, joka edustaa Suomen Saamelaiskäräjiä Barentsin euroarktisen neuvoston (BEAC) alkuperäiskansojen työryhmässä.</td>
        <td>Jõnnsåbbar saaǥǥjååʹđteeʹjen tååimai Sääʹmteeʹǧǧ 1. väärrsaaǥǥjååʹđteeʹjj Anni Koivisto, kååʹtt eeʹttkâstt Lääʹdd Sääʹmteeʹǧǧ Bareents euroaarktlaž suåvtõõzz (BEAC) alggmeerai tuâjj-jooukâst.</td>
      </tr>
      <tr>
        <td>Saamelaiskäräjien delegaatioon kuuluivat lisäksi hallituksen jäsen Anne Nuorgam, kulttuurilautakunnan puheenjohtaja Pirita Näkkäläjärvi, elinkeino- ja oikeuslautakunnan puheenjohtaja Asko Länsman, koulutus- ja oppimateriaalilautakunnan sekä kielineuvoston puheenjohtaja Tauno Ljetoff, lakimiessihteeri Kalle Varis, kansainvälisten asioiden sihteeri Inka-Saara Arttijeff sekä puheenjohtajan avustaja Niina Siivikko.</td>
        <td>Sääʹmteeʹǧǧ delegaatiooʹje kuʹlle lââʹssen halltõõzz vuäzzlaž Anne Nuorgam, kulttuurluʹvddkååʹdd saaǥǥjååʹđteeʹjj Pirita Näkkäläjärvi, jieʹllemvueʹǩǩ- da vuõiggâdvuõttluʹvddkååʹdd saaǥǥjååʹđteeʹjj Asko Länsman, škooultõs- da mättmateriaal-luʹvddkååʹdd di ǩiõllsuåvtõõzz saaǥǥjååʹđteeʹjj Tauno Ljetoff, lääʹǩǩpiisar Kalle Varis, meeraikõskksaž aaʹššipiisar Inka-Saara Arttijeff di saaǥǥjååʹđteeʹj vieʹǩǩteeʹjen Niina Siivikko.</td>
      </tr>
      <tr>
        <td>– On erittäin tärkeää, että viemme saamelaisten viestiä Euroopan unionin tasolle laajalla rintamalla ja lisäämme ymmärrystä siitä, miten monipuolisesti EU-päätökset vaikuttavat arkipäiväämme.</td>
        <td>– Lij samai vääžnai, što viikkâp säʹmmlai saaǥǥ Euroopp unioon tässa veiddsõs vuuʹdest da lââʹzztep fiʹttjõõzz tõʹst, mäʹhtt määŋgpeällsânji EU- tuʹmmstõõǥǥ vaaikte arggpeeiʹvid.</td>
      </tr>
      <tr>
        <td>Toivon, että tämä huippukokous auttaa meitä tulevaisuudessa rakentamaan pysyvää yhteyttä parlamenttiemme välille, toteaa varapuheenjohtaja Anni Koivisto.</td>
        <td>Tuäivam, što tät jõnnsååbbar vieʹǩǩat miʹjjid pueʹttiääiʹjest raajjâd põõšši õhttvuõđ parlameeʹnti kõʹsǩǩe, tuâtt väärrsaaǥǥjååʹđteeʹjj Anni Koivisto.</td>
      </tr>
      <tr>
        <td>Ohjelmassa oli puhujina Euroopan komission ja parlamentin jäseniä sekä saamelaisten ja eri maiden edustajia.</td>
        <td>Prograammâst leʹjje mainsteeʹjen Euroopp komissio da parlameeʹnt vuäzzla di säʹmmlai da jeeʹres jânnmi võboršeeʹǩǩ.</td>
      </tr>
      <tr>
        <td>Huippukokouksen avauspuheenvuoron piti Euroopan parlamentin puheenjohtaja Roberta Metsola, joka muistutti, että parlamenttitalo kuuluu myös saamelaisille.</td>
        <td>Jõnnsåbbar ääʹveemsaaǥǥvuâr õõʹni Euroopp parlameeʹnt saaǥǥjååʹđteeʹjj Roberta Metsola, kååʹtt mušttʼti, što parlameʹnttpõrtt kooll še säʹmmlaid.</td>
      </tr>
      <tr>
        <td>Huippukokouksen avausosuudessa tervehdyspuheenvuoron käytti myös Suomen pääministeri Sanna Marin, joka nosti esille tärkeinä asioina mm. saamelaisten totuus- ja sovintokomission työn sekä saamelaiskäräjälain uudistuksen.</td>
        <td>Jõnnsåbbar ääʹveemvuässõõzzâst tiõrvvʼvuõttsaaǥǥvuâr õõʹni še Lääʹdd väʹlddminister Sanna Marin, kååʹtt kaaggi õuʹdde vääžnai äʹššen jm. saaʹmi tuõttvuõtt- da suåvâdvuõttkomissio tuâj di sääʹmteʹǧǧlääʹjj oođummuž.</td>
      </tr>
      <tr>
        <td>Saamelainen parlamentaarinen neuvosto luovutti hänelle samalla vetoomuksen koskien saamelaisten itsemääräämisoikeuden vahvistamista.</td>
        <td>Sääʹm parlamentaarlaž suåvtõs luõvti suʹnne seämma vuâra nuäjjõõttmõõžž kuõskeeʹl säʹmmlai jiõččmieʹrreemvuõiggâdvuõđ raavummuž.</td>
      </tr>
      <tr>
        <td>Päätöspuheenvuoron piti Euroopan parlamentin varapuheenjohtaja Heidi Hautala, joka muistutti mm., ettei vihreässä siirtymässä saisi aiheuttaa peruuttamatonta vahinkoa ihmisoikeuksille.</td>
        <td>Loopptemsaaǥǥvuâr õõʹni Euroopp parlameeʹnt väärrsaaǥǥjååʹđteeʹjj Heidi Hautala, kååʹtt mušttʼti jm., što ij ruânn seʹrddmest vuäǯǯči tuejjeed jårrâsttǩânai hääitaid ooumažvuõiggâdvuõđid.</td>
      </tr>
      <tr>
        <td>Saamelaiskäräjien delegaatio tapasi huippukokouksen yhteydessä myös monia suomalaisia Euroopan parlamentin jäseniä sekä lisäksi komissaari Jutta Urpilaista, Etyjin vähemmistövaltuutetun toimiston edustajia ja Suomen pysyvää EU-edustustoa.</td>
        <td>Sääʹmteeʹǧǧ delegaatio vuõiʹni jõnnsåbbar õhttvuõđâst še määŋgaid lääʹdd Euroopp parlameeʹnt vuäzzlaid di lââʹssen komissaar Jutta Urpilainen, Etyj minoriteʹttväldduumneeʹǩǩ konttâr võboršiiʹǩǩid da Lääʹdd põõšši EU-eeʹttkâsttõõzz.</td>
      </tr>
      <tr>
        <td>Tapaamisissa keskusteltiin yhdessä mm. keinoista vahvistaa saamelaisten osallistumisoikeutta Euroopan parlamentissa sekä tarpeesta EU:n sisäiselle alkuperäiskansapolitiikalle.</td>
        <td>Vueiʹnnlõõttmõõžžin saǥstõʹlleš õõutsââʹjest jm. kuånstin raaveed säʹmmlai vuässõõttâmvuõiggâdvuõđ Euroopp parlameeʹntest di taarbâst EU siiskâž alggmeerpolitiʹǩǩe.</td>
      </tr>
      <tr>
        <td>Myös Saamelaiskäräjien nuorisoneuvoston edustajat tapasivat huippukokouksen aikana EU-päättäjiä.</td>
        <td>Sääʹmteeʹǧǧ nuõrisuåvtõõzz eeʹttǩeeʹj vueiʹnne še jõnnsåbbar poodd EU-mieʹrreeʹjid.</td>
      </tr>
      <tr>
        <td>– EU-tason päätökset koskettavat saamelaisia sekä suoraan että epäsuorasti.</td>
        <td>– EU-tääʹzz tuʹmmstõõǥǥ kuõskkte säʹmmlaid nuʹt vuõiʹǧǧest ǥu vuõiǥteʹmesnalla.</td>
      </tr>
      <tr>
        <td>On välttämätöntä, että saamelaisten osallistuminen päätöksentekoon turvataan, jotta saamelaisten tarpeet ja näkemykset tulevat huomioiduiksi, jatkaa Koivisto.</td>
        <td>Lij samai vieʹltʼtem, što säʹmmlai vuässõõttmõš tuʹmmstõktuõjju tuõrvât, što säʹmmlai taarb da vuäinlmõõžž vääʹldet lokku, juätkk Koivisto.</td>
      </tr>
      <tr>
        <td>Huippukokous on katsottavissa Euroopan parlamentin sivuilla: 23.3. ja 24.3.</td>
        <td>Jõnnsååbbar lij ǩiõččâmnalla Euroopp parlameeʹnt seeidain: 23.3. da 24.3.</td>
      </tr>
      <tr>
        <td>Huippukokouksen kotisivut: https://www.samisummit.org/</td>
        <td>Jõnnsåbbar dommseeid: https://www.samisummit.org/</td>
      </tr>
      <tr>
        <td>Kuvia huippukokouksesta:</td>
        <td>Snimldõõǥǥ jõnnsåbbrest:</td>
      </tr>
      <tr>
        <td>Euroopan parlamentti</td>
        <td>Euroopp parlameʹntt</td>
      </tr>
      <tr>
        <td>Valtioneuvoston kanslia</td>
        <td>Riikksuåvtõõzz kanslia</td>
      </tr>
      <tr>
        <td>Lisätietoja:</td>
        <td>Lââʹssteâđ:</td>
      </tr>
      <tr>
        <td>Anni Koivisto I varapuheenjohtaja 040 415 5969 anni.koivisto@samediggi.fi</td>
        <td>Anni Koivisto I väärrsaaǥǥjååʹđteeʹjj 040 415 5969 anni.koivisto@samediggi.fi</td>
      </tr>
      <tr>
        <td>Inka-Saara Arttijeff kansainvälisten asioiden sihteeri 010 839 3198 / 050 574 7629 inka-saara.arttijeff@samediggi.fi</td>
        <td>Inka-Saara Arttijeff meeraikõskksaž aaʹšši piisar 010 839 3 198 / 050 574 7 629 inka-saara.arttijeff@samediggi.fi</td>
      </tr>
    </table>
  </body>
</html>
