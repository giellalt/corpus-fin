<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">saamelaiskarajien_hallitus_palauttaa_totuus-_ja_sovintokomission_tilanteen_ja_jatkotoimet_uudelleen_ratkaistavaksi_tayskokoukselle_.html</prop>
  </header>
  <body>
    <tu>
      <tuv xml:lang="fin">
        <seg>Saamelaiskäräjien hallitus palauttaa totuus- ja sovintokomission tilanteen ja jatkotoimet uudelleen ratkaistavaksi täyskokoukselle</seg>
      </tuv>
      <tuv xml:lang="sms">
        <seg>Sääʹmteeʹǧǧ halltõs maaccad tuõttvuõtt- da suåvâdvuõttkomissio- vueʹjj da juätkktååimaid oʹđđest čåuʹddemnalla tiuddsåbbra</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien hallitus päätti kokouksessa 31.8.2022 palauttaa saamelaisten totuus- ja sovintokomission tilanteen ja jatkotoimet uudelleen ratkaistavaksi täyskokoukselle. Täyskokouksella ei ollut päätöstä tehtäessä tietoa siitä, että työn keskeyttäminen ei ole mahdollista ilman, että komissio ja sen työntekijät vapautetaan tehtävistä ja työ tältä osin päättyy.</seg>
      </tuv>
      <tuv xml:lang="sms">
        <seg>Sääʹmteeʹǧǧ halltõs tuʹmmii såbbrest 31.8.2022 maaccted tuõttvuõtt- da suåvâdvuõttkomissio vueʹjj da juätkktååimaid oʹđđest čåuʹddemnalla tiuddsåbbra Tiuddsåbbrest ij leämmaž tuʹmmstõktuâjast teâtt tõʹst, što tuâj kõskklâttmõš ij leäkku vueiʹtlvaž tõntaa, što komissio da tõn tuâjjlaid čååuʹdet tuâjain da tuâjj tän beäʹlnn poott.</seg>
      </tuv>
    </tu>
    <tu>
      <tuv xml:lang="fin">
        <seg>Hallitus päätti lisäksi kuulla kirjallisesti saamelaisyhdistyksiä ja yksittäisiä saamelaisia asiassa.</seg>
      </tuv>
      <tuv xml:lang="sms">
        <seg>Halltõs tuʹmmii veâl kuullâd ääʹšš pirr ǩeerjlânji sääʹmõhttõõzzid da säʹmmlaid jiõččines.</seg>
      </tuv>
    </tu>
    <tu>
      <tuv xml:lang="fin">
        <seg>Hallitus totesi, ettei Saamelaiskäräjien kokouksen päätös siirtää totuus- ja sovintokomission komissaarien valintaa eteenpäin ja ottaa prosessin jatkon osalta erätauko ole kaikilta osin täytäntöönpantavissa.</seg>
      </tuv>
      <tuv xml:lang="sms">
        <seg>Halltõs tuõđi, što Sääʹmteeʹǧǧ såbbar tuʹmmstõk seʹrdded tuõttvuõtt- da suåvâdvuõttkomissio komissaari vaʹlljummuž ooudårra da väʹldded proseeʹss juätkast kõõsk ij leäkku puknes tiuʹddepiijjâmnalla.</seg>
      </tuv>
    </tu>
    <tu>
      <tuv xml:lang="fin">
        <seg>Totuus- ja sovintokomission työn keskeyttäminen ei ole mahdollista ilman, että komissio ja sen työntekijät vapautetaan tehtävistään ja työ tältä osin päättyy.</seg>
      </tuv>
      <tuv xml:lang="sms">
        <seg>Tuõttvuõtt- da suåvâdvuõttkomissio tuâj kõskklâttmõš ij leäkku vueiʹtlvaž tõntaa, što komissio da tõn tuâjjlaid čååuʹdet tuâjsteez da tuâjj tän peäʹlnn poott.</seg>
      </tuv>
    </tu>
    <tu>
      <tuv xml:lang="fin">
        <seg>Tämä tieto ei ole ollut Saamelaiskäräjien täyskokouksen käytettävissä päätöstä tehtäessä ja tästä syystä hallitus päätti palauttaa asian Saamelaiskäräjien täyskokoukselle uudelleen ratkaistavaksi.</seg>
      </tuv>
      <tuv xml:lang="sms">
        <seg>Tät teâtt ij leäkku leämmaž Sääʹmteeʹǧǧ tiuddsåbbar ââʹnnmest tuʹmmstõktuâjast da tän määinast halltõs tuʹmmii maaccted ääʹšš Sääʹmteeʹǧǧ tiuddsåbbra oʹđđest ǩiõttʼtõõllâmnalla.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien hallitus alkaa valmistelemaan syyskuun lopussa pidettävää ylimääräistä täyskokousta totuus- ja sovintokomission työhön liittyen.</seg>
      </tuv>
      <tuv xml:lang="sms">
        <seg>Sääʹmteeʹǧǧ halltõs älgg valmštõõllâd čõhččmannu looppâst õnnum pâʹjjelmeärrsaž tiuddsåbbar tuõttvuõtt- da suåvâdvuõttkomissio tuõjju kuuleeʹl.</seg>
      </tuv>
    </tu>
    <tu>
      <tuv xml:lang="fin">
        <seg>Hallitus tukee Kolttien kyläkokouksen toivetta jatkaa prosessia kolttasaamelaisten osalta.</seg>
      </tuv>
      <tuv xml:lang="sms">
        <seg>Halltõs tuärjjad Saaʹmi siidsåbbar tuõivvi juäʹtǩǩed proseeʹss nuõrttsäʹmmlai peäʹlnn.</seg>
      </tuv>
    </tu>
    <tu>
      <tuv xml:lang="fin">
        <seg>Hallitus toivoo, että totuus- ja sovintokomission työtä edistetään kolttasaamelaisten osalta Saamelaiskäräjien täyskokouksen päätöksestä huolimatta.</seg>
      </tuv>
      <tuv xml:lang="sms">
        <seg>Halltõs tuäivv, što tuõttvuõtt- da suåvâdvuõttkomissio tuâj viiǥǥât ooudårra nuõrttsäʹmmlai peäʹlnn Sääʹmteeʹǧǧ tiuddsåbbar tuʹmmstõõǥǥâst huõlǩani.</seg>
      </tuv>
    </tu>
    <tu>
      <tuv xml:lang="fin">
        <seg>Hallitus pyytää kirjallisia kommentteja</seg>
      </tuv>
      <tuv xml:lang="sms">
        <seg>Halltõs räukk ǩeerjlaž kommeeʹntid</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien hallitus kannustaa saamelaisyhdistyksiä ja yksittäisiä saamelaisia antamaan kirjallisia kommentteja saamelaisten totuus- ja sovintokomission tilanteeseen sekä uusien komissaarien valintaan liittyen.</seg>
      </tuv>
      <tuv xml:lang="sms">
        <seg>Sääʹmteʹǧǧ halltõs älšmâtt sääʹmõhttõõzzid da säʹmmlaid jiõččines uʹvdded ǩeerjlaž kommeeʹntid Säʹmmlai tuõttvuõtt- da suåvâdvuõttkomissio vuâkka di ođđ komissaari vaʹlljummša kuuleeʹl.</seg>
      </tuv>
    </tu>
    <tu>
      <tuv xml:lang="fin">
        <seg>Kommentit voi lähettää saamelaiskäräjien kirjaamoon 19.9.2022 klo 16 mennessä sähköpostitse info@samediggi.fi tai postitse osoitteeseen Saamelaiskäräjät, Menesjärventie 2 A, 99870 Inari.</seg>
      </tuv>
      <tuv xml:lang="sms">
        <seg>Kommeeʹntid vuäitt vuõltteed Sääʹmteeʹǧǧ ǩeeʹrjeempäikka 19.9.2022 čiâss 16 räjja mõõneeʹst neʹttpååʹšt mieʹldd info@samediggi.fi leʹbe pååʹšt mieʹldd addrõʹsse Saamelaiskäräjät, Menesjärventie 2 A, 99870 Inari.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien kokousasiakirjat löytyvät dokumenteista täältä .</seg>
      </tuv>
      <tuv xml:lang="sms">
        <seg>Sääʹmteeʹǧǧ sååbbaräʹššǩeeʹrj käunnʼje dokumeeʹntin tääiʹben .</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja:</seg>
      </tuv>
      <tuv xml:lang="sms">
        <seg>Lââʹssteâđ:</seg>
      </tuv>
    </tu>
    <tu>
      <tuv xml:lang="fin">
        <seg>Tuomas Aslak Juuso Puheenjohtaja 040 687 3394 tuomas.juuso@samediggi.fi</seg>
      </tuv>
      <tuv xml:lang="sms">
        <seg>Tuomas Aslak juuso Saaǥǥjååʹđteei 040 687 3394 tuomas.juuso@samediggi.fi</seg>
      </tuv>
    </tu>
  </body>
</tmx>
