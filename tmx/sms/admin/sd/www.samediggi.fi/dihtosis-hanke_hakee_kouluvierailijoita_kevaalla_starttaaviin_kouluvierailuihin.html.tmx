<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">dihtosis-hanke_hakee_kouluvierailijoita_kevaalla_starttaaviin_kouluvierailuihin.html</prop>
  </header>
  <body>
    <tu>
      <tuv xml:lang="fin">
        <seg>Dihtosis-hanke hakee kouluvierailijoita keväällä starttaaviin kouluvierailuihin</seg>
      </tuv>
      <tuv xml:lang="sms">
        <seg>Dihtosis-haʹŋǩǩõs ååcc škooulkõʹllʼjeeʹjid ǩeâđđa aaʹlji škooulkõʹllʼjummšid</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien nuorisoneuvoston ja Nuorten Akatemian Dihtosis-hankkeessa tarjotaan yläkouluille saamelaisteemaisia kouluvierailuja.</seg>
      </tuv>
      <tuv xml:lang="sms">
        <seg>Sääʹmteeʹǧǧ nuõrisuåvtõõzz da Nuorten Akatemia Dihtosis-haʹŋǩǩõõzzâst taʹrjjeet pââibužškooulid sääʹmteeʹmmsaž škooulkõʹllʼjummšid.</seg>
      </tuv>
    </tu>
    <tu>
      <tuv xml:lang="fin">
        <seg>Haemmekin nyt innokkaita yli 18-vuotiaita saamelaisnuoria ympäri Suomea kouluvierailijoiksi kevään 2019 aikana toteutettaviin vierailuihin.</seg>
      </tuv>
      <tuv xml:lang="sms">
        <seg>Ååʹn mij veʹt ooccâp älššas pâʹjjel 18-âkksaž sääʹmnuõrid pirr Lääʹddjânnam škooulkõʹllʼjeeʹjen ǩiiđ 2019 poodd čõõđteei kõʹllʼjummšid.</seg>
      </tuv>
    </tu>
    <tu>
      <tuv xml:lang="fin">
        <seg>Vierailijoiden tehtävänä on itsenäisesti pitää saamelaiskulttuurista kertova vierailu yläkoulussa.</seg>
      </tuv>
      <tuv xml:lang="sms">
        <seg>Kõʹllʼjeeʹji tuâjjan lij jiõččânji ââʹnned kõʹllʼjummuž sääʹmkulttuur pirr pââibužškooulâst.</seg>
      </tuv>
    </tu>
    <tu>
      <tuv xml:lang="fin">
        <seg>Vierailu koostuu saamelaiskulttuurin esittelystä sekä toiminnallisista työpajoista.</seg>
      </tuv>
      <tuv xml:lang="sms">
        <seg>Kõʹllʼjummuš âânn seʹst čiõʹlǧǧõõzz leʹbe čuäjtõõzz sääʹmkulttuur pirr di tuåimlaž tuâjjpaaʹjid.</seg>
      </tuv>
    </tu>
    <tu>
      <tuv xml:lang="fin">
        <seg>Työpajojen tarkoitus on levittää tietoa saamelaisista ja saamelaiskulttuurista valtaväestön nuorille.</seg>
      </tuv>
      <tuv xml:lang="sms">
        <seg>Tuâjjpaaʹji mieʹrren lij liâvted teâđ säʹmmlai da sääʹmkulttuur pirr väʹlddnarood nuõrid.</seg>
      </tuv>
    </tu>
    <tu>
      <tuv xml:lang="fin">
        <seg>Vierailun kesto on pääsääntöisesti 75- 90 minuuttia, riippuen oppilaitoksen tuntien pituudesta.</seg>
      </tuv>
      <tuv xml:lang="sms">
        <seg>Kõʹllʼjummuš peštt täujja 75-90 minuutt, tõn mieʹldd mõõn kokksa čiâss mättjemstroiʹttlest lie.</seg>
      </tuv>
    </tu>
    <tu>
      <tuv xml:lang="fin">
        <seg>Vierailijoita haetaan mm. pääkaupunkiseudulle, Turkuun, Jyväskylään, Tampereelle, Ouluun ja Rovaniemelle.</seg>
      </tuv>
      <tuv xml:lang="sms">
        <seg>Kõʹllʼjeeʹjid ooʒʒât jm. vueiʹvvgååradvoudda, Turku-gåårda, Jyväskylä-gåårda, Tampere-gåårda, Oulu-gåårda da Ruäʹvnjaʹrǧǧe.</seg>
      </tuv>
    </tu>
    <tu>
      <tuv xml:lang="fin">
        <seg>Kouluvierailut toteutetaan pääasiassa koulupäivien aikana ajalla 1.2.-31.5.2019.</seg>
      </tuv>
      <tuv xml:lang="sms">
        <seg>Škooulkõʹllʼjummšid čõõđtet vueiʹvvääʹššest škooulpeeiʹvi poodd ääiʹjest 1.2.-31.5.2019.</seg>
      </tuv>
    </tu>
    <tu>
      <tuv xml:lang="fin">
        <seg>Kouluvierailuista maksetaan 54€/vierailu sekä matkat vierailukohteeseen.</seg>
      </tuv>
      <tuv xml:lang="sms">
        <seg>Škooulkõʹllʼjummšin määuʹset 54 €/kõʹllʼjummuš di maaʹtǩid kõʹllʼjempaaiʹǩid.</seg>
      </tuv>
    </tu>
    <tu>
      <tuv xml:lang="fin">
        <seg>Kouluvierailuiden määrä riippuu tilauksista ja vierailijan omista aikatauluista.</seg>
      </tuv>
      <tuv xml:lang="sms">
        <seg>Škooulkõʹllʼjummši mieʹrr lij ǩidd tiʹllʼjummšin da kõʹllʼjeei jiiʹjjes äiʹǧǧtaaulin.</seg>
      </tuv>
    </tu>
    <tu>
      <tuv xml:lang="fin">
        <seg>Kouluvierailijoille pidetään Helsingissä Nuorten Akatemian tiloissa koulutus maanantaina 14.1.2019.</seg>
      </tuv>
      <tuv xml:lang="sms">
        <seg>Škooulkõʹllʼjeeʹjid ââʹnet Heʹlssnest Nuorten Akatemia pääiʹǩest škoouʹlʼjummuž vuõssaarǥ 14.1.2019.</seg>
      </tuv>
    </tu>
    <tu>
      <tuv xml:lang="fin">
        <seg>Koulutukseen osallistuminen on edellytys vierailijana toimimiseen.</seg>
      </tuv>
      <tuv xml:lang="sms">
        <seg>Škoouʹlʼjummša vuässõõttmõš lij oudldõs kõʹllʼjeeʹjen tuåimmjummša.</seg>
      </tuv>
    </tu>
    <tu>
      <tuv xml:lang="fin">
        <seg>Koulutuksesta ei makseta palkkiota.</seg>
      </tuv>
      <tuv xml:lang="sms">
        <seg>Škoouʹlʼjummšest jeäʹt määus päʹlǩǩõõzz.</seg>
      </tuv>
    </tu>
    <tu>
      <tuv xml:lang="fin">
        <seg>Mahdolliset matka- ja majoituskulut korvataan.</seg>
      </tuv>
      <tuv xml:lang="sms">
        <seg>Vueiʹtlvaž mäʹtǩǩ- da aazztõskuulid koʹrvveet.</seg>
      </tuv>
    </tu>
    <tu>
      <tuv xml:lang="fin">
        <seg>Odotamme kouluvierailijoilta saamelaiskulttuurin tuntemusta, innokasta asennetta ja otetta kouluvierailun vetämiseen sekä hyviä vuorovaikutustaitoja.</seg>
      </tuv>
      <tuv xml:lang="sms">
        <seg>Vueʹrddep škooulkõʹllʼjeeʹjin sääʹmkulttuur tobddmõõžž, älššas fiʹttjõõzz da tuåimmjemnääʹl škooulkõʹllʼjummuž ââʹnnma di šiõǥǥ vuârrvaikktemooddid.</seg>
      </tuv>
    </tu>
    <tu>
      <tuv xml:lang="fin">
        <seg>Toimita vapaamuotoinen hakemuksesi 30.11.2018 klo 16.00. mennessä osoitteeseen: minna.lehtola(at)samediggi.fi</seg>
      </tuv>
      <tuv xml:lang="sms">
        <seg>Vuõlttâd frijjååʹblkallaš ooccmõššâd 30.11.2018 č. 16.00 mõõneeʹst addrõʹsse minna.lehtola(at)samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja: Minna Lehtola Projektityöntekijä tel: 010 839 3132 | +358 40 650 3620 minna.</seg>
      </tuv>
      <tuv xml:lang="sms">
        <seg>Lââʹssteâđ: Minna Lehtola Projeʹktt-tuâjjlaž teʹl.: 010 839 3132 | +358 40 650 3620 minna.</seg>
      </tuv>
    </tu>
    <tu>
      <tuv xml:lang="fin">
        <seg>lehtola(a)samediggi.fi</seg>
      </tuv>
      <tuv xml:lang="sms">
        <seg>lehtola(a)samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>https://www.samediggi.fi/dihtosis-hanke/</seg>
      </tuv>
      <tuv xml:lang="sms">
        <seg>https://www.samediggi.fi/dihtosis-hanke/</seg>
      </tuv>
    </tu>
    <tu>
      <tuv xml:lang="fin">
        <seg>Kuva: Satu Miettinen</seg>
      </tuv>
      <tuv xml:lang="sms">
        <seg>Kuva: Satu Miettinen</seg>
      </tuv>
    </tu>
  </body>
</tmx>
