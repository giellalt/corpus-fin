<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>STM: Koronaepidemia vaikeutuu – tekstiviesti alueellisten ohjeiden tueksi</td>
        <td>Sosiaal- da tiõrvâsvuõttministeria: Koronaepidemia vaigsmââvv – teʹksttsaakk vooudlaž vuäppõõzzi tuärjjan</td>
      </tr>
      <tr>
        <td>Koronavirustilanne on huonontunut lähes kaikkialla Suomessa viime viikkojen aikana.</td>
        <td>Koronavirusvueʹǩǩ lij huânnʼnam miâlggâd juõʹǩǩsââʹjest Lääʹddjânnmest mââimõs neäʹttli äiʹǧǧen.</td>
      </tr>
      <tr>
        <td>Koska tilanne on eri alueilla erilainen, myös suositukset ja rajoitukset voivat vaihdella.</td>
        <td>Ko vueʹǩǩ lij vuuʹdi mieʹldd jeeʹresnallšem, vuäiʹtte še siâzztõõzz da rajjtõõzz vaajtõõllâd.</td>
      </tr>
      <tr>
        <td>Suositusten ja rajoitusten tarkoituksena on estää koronaviruksen leviämistä, turvata terveydenhuollon kantokyky ja suojella erityisesti riskiryhmiin kuuluvia ihmisiä.</td>
        <td>Siâzztõõzzi da rajjtõõzzi mieʹrren lij cõggâd koronaviruuzz leävvnummuž, staanâd tiõrvâsvuõtthuâl kapasiteeʹtt da suõjjled jeäʹrben riskkjooukid kuulli oummid.</td>
      </tr>
      <tr>
        <td>Sosiaali- ja terveysministeriö on sopinut suomalaisten puhelinoperaattoreiden ja Hätäkeskuslaitoksen kanssa, että Suomessa toimivien operaattorien liittymiin lähetetään koronavirusta koskeva tekstiviesti.</td>
        <td>Sosiaal- da tiõrvâsvuõttministeria lij suåppâm lääʹdd teʹlfoonoperaattoorivuiʹm da jieʹttkõõskõs-stroiʹttlin, što Lääʹddjânnmest tåimmjeei operaattoori õhttmid vuõltteet koronaviruuzz kuõskki teʹksttsaaǥǥ.</td>
      </tr>
      <tr>
        <td>Viestissä kehotetaan noudattamaan annettuja suosituksia ja rajoituksia, jotta taudin leviäminen saadaan pysähtymään.</td>
        <td>Saaǥǥâst auʹǯǯjet jääʹǩǩted uvddum siâzztõõzzid da rajjtõõzzid, što taaud leävvnummuš vuäǯǯat årstõttum.</td>
      </tr>
      <tr>
        <td>Viestin sisältö on: ” STM tiedottaa: Koronatilanne Suomessa vaikeutuu.</td>
        <td>Saaǥǥ siiskõs lij: ” STM koronateâđtõs: Epidemiavueʹǩǩ Lääʹddjânnmest vaigsmââvv.</td>
      </tr>
      <tr>
        <td>Suojaa itseäsi ja muita.</td>
        <td>Suõjjâd jiijjad da jeärrsid.</td>
      </tr>
      <tr>
        <td>Tarkista alueesi suositukset ja rajoitukset: thl.fi/alueet”</td>
        <td>Jääʹǩǩet vouddad siâzztõõzzid da rajjtõõzzid. Lââʹssteâđ thl.fi/alueet”</td>
      </tr>
      <tr>
        <td>Alueelliset rajoitukset ja suositukset on koottu sairaanhoitopiirien verkkosivuilta, joiden osoitteet Terveyden ja hyvinvoinnin laitos on koonnut yhdelle sivulle:</td>
        <td>Vooudlaž rajjtõõzz da siâzztõõzz lie norrum puõccihåiddamvuuʹdi neʹttseeidain, koi addrõõzzid Tiõrvâsvuõđ da pueʹrrvââjjamstrooiʹtel lij noorrâm õõut seeid õõl:</td>
      </tr>
      <tr>
        <td>Koronaepidemia: alueiden tilanne, suositukset ja rajoitukset</td>
        <td>Koronaepidemia: vuuʹdi vueʹǩǩ, siâzztõõzz da rajjtõõzz</td>
      </tr>
      <tr>
        <td>Tekstiviesti on yksi niistä toimenpiteistä, joilla välitetään tietoa koronaepidemiatilanteen vaikeutumisesta.</td>
        <td>Teʹksttsaakk lij õhtt tååimain, koin jååʹđtet teâđ koronaepidemiavueʹjj vaigsmõõvvâm pirr.</td>
      </tr>
      <tr>
        <td>Viesti lähetetään suomeksi, ruotsiksi, englanniksi ja pohjoissaameksi.</td>
        <td>Saaǥǥ vuõltteet lääʹddǩiõʹlle ruõccǩiõʹlle, eŋgglõsǩiõʹlle da tâʹvvsääʹmǩiõʹlle.</td>
      </tr>
      <tr>
        <td>Viestejä aletaan lähettää keskiviikkona 2. joulukuuta.</td>
        <td>Saaǥǥid vuõltteeškuäʹđet seärad rosttovmannu 2. peeiʹv.</td>
      </tr>
      <tr>
        <td>Toimeksianto operaattoreille lähtee ennen puoltapäivää ja palvelu käynnistyy pian sen jälkeen.</td>
        <td>Tåimmanouddmõš operaattoorid vuâlgg õuʹddel kõskkpeeiʹv da kääzzkõs jåttai sõrgg mâŋŋa tõʹst.</td>
      </tr>
      <tr>
        <td>Viestien toimitus tapahtuu vaiheittain, joten viestit voivat tulla ihmisille eri aikoihin.</td>
        <td>Saaǥǥi tååimtõs šâdd podd pooddi, tõn diõtt saaǥǥ vuäiʹtte pueʹtted oummid jeeʹres ääiʹj.</td>
      </tr>
      <tr>
        <td>Lisätietoja</td>
        <td>Lââʹssteâđ</td>
      </tr>
      <tr>
        <td>valmiusjohtaja Pekka Tulokas, STM, p. 0295 163 202, etunimi.sukunimi@stm.fi</td>
        <td>vaalmâsvuõttjååʹđteei Pekka Tulokas, STM, p. 0295 163 202, etunimi.sukunimi@stm.fi</td>
      </tr>
    </table>
  </body>
</html>
