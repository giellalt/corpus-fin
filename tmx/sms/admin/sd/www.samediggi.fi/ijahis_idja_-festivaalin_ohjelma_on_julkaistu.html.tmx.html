<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Ijahis idja -festivaalin ohjelma on julkaistu</td>
        <td>Ijahis idja -feʹsttvaal programm lij õʹlmstõttum</td>
      </tr>
      <tr>
        <td>Elokuussa järjestettävän Ijahis idja -alkuperäiskansojen musiikkifestivaalin ohjelma on julkaistu.</td>
        <td>Pårǧǧmannust jäʹrjstum Ijahis Idja- alggmeerai musikkfeʹsttvaal programm lij õʹlmstõttum.</td>
      </tr>
      <tr>
        <td>Inarissa kuudettatoista kertaa järjestettävän festivaalin teemana ovat YK:n alkuperäiskansojen kielten vuoden innoittamana saamen kielet.</td>
        <td>Aanrest 16. vuâra jäʹrjstum feʹsttvaal teeʹmm lie ÕM alggmeerai ǩiõli eeʹjj ciʹsttjen sääʹmǩiõl.</td>
      </tr>
      <tr>
        <td>Festivaaliviikonlopun tarjontaan kuuluu konserttien ohella keskusteluareena, saamelaiset urheilukilpailut, saamelaiskäsityömarkkinat sekä lasten ja nuorten omaa ohjelmaa.</td>
        <td>Feʹsttvaalneäʹttel-loopp taʹrjjummša koʹlle konseeʹrti lââʹssen saǥǥstõõllâmareena, säʹmmlaž viõusõõttmõšǩeâšttõõttmõš, sääʹmǩiõtt-tuâjjmarkkân di pääʹrnai da nuõri jiiʹjjez programm.</td>
      </tr>
      <tr>
        <td>Tapahtuma alkaa perjantaina 16.8. lasten- ja nuortenpäivällä.</td>
        <td>Feʹsttvaal älgg piâtnâc 16.8. pääʹrnai da nuõri peeiʹvest.</td>
      </tr>
      <tr>
        <td>Päivän aikana ennakkoon ilmoittautuneet lapset ja nuoret osallistuvat työpajoihin sekä pääsevät näkemään saamelaisia lyhytelokuvia.</td>
        <td>Peeiʹv mieʹldd ouddǩiõʹtte iʹlmmtõttum pääʹrn da nuõr vuässâʹtte tuâjjpaajid da peäʹsse vueiʹnned säʹmmlaž vuäʹnkõs fiiʹlmid.</td>
      </tr>
      <tr>
        <td>Omaa osaamistaan lapset ja nuoret pääsevät esittämään Násttážat-nuortenkonsertissa.</td>
        <td>Jiiʹjjez silttõõzz pääʹrn da nuõr peäʹsse čuäʹjted Násttážat- nuõrikonseeʹrtest.</td>
      </tr>
      <tr>
        <td>Konsertissa esiintyvät myös Wimme Saari , Mihkku Laiti ja alkuperäiskansavieras Aydar Churupov .</td>
        <td>Koʹnseertest čuäʹjtâʹtte še Wimme Saari , Mihkku Laiti da alggmeerkueʹss Aydar Churupov .</td>
      </tr>
      <tr>
        <td>Churupov tulee Siperiasta Altain alueelta ja on Telengit-kansanryhmän edustaja.</td>
        <td>Churupov puätt Sibiʹrjast Altai vuuʹdest da lij Telengit-meer eʹtǩǩeei.</td>
      </tr>
      <tr>
        <td>Festivaali avataan perjantaina klo. 18.00.</td>
        <td>Feʹsttvaal ääʹveet piâtnâc čiâss 18.00.</td>
      </tr>
      <tr>
        <td>Avajaisohjelmassa esiintyvät joikaaja Nils-Heikki Paltto sekä runoilija Inger-Mari Aikio .</td>
        <td>Ääʹveemprograammâst vueiʹnet juõiggi Nils-Heikki Paltto da tivttneǩ Inger-Mari Aikio .</td>
      </tr>
      <tr>
        <td>Samaan aikaan myös saamelaiskäsityömarkkinat aukeavat.</td>
        <td>Seämma ääiʹj ääʹvee še sääʹmǩiõtt-tuâjjmarkkân.</td>
      </tr>
      <tr>
        <td>Avajaisten jälkeen ulkolavalla alkaa Ijahis idja -areena.</td>
        <td>Ääʹveempoodd mâŋŋa ålgglueʹv âʹlnn älgg Ijahis Idja- areena.</td>
      </tr>
      <tr>
        <td>YK:n alkuperäiskansojen kielten vuoden kunniaksi sananvapausjärjestö Suomen PEN järjestää paneelikeskustelun Kultainen kielemme saamenkielisen kirjallisuuden merkityksestä saamelaiskulttuurille, saamelaisyhteisölle sekä uhanalaisille saamen kielille.</td>
        <td>ÕM alggmeerai ǩiõli eeʹjj ciʹsttjen sääʹnnfriijjvuõttõhttõs Lääʹddjânnam PEN jäʹrjast Kåʹllǩiõllâm- paneelsaǥǥstõõllmõõžž sääʹmǩiõllsaž ǩeʹrjjlažvuõđ miârktõõzzâst sääʹmkulttuuʹre, sääʹmõhttsažkådda di vaarvuâlaž sääʹmǩiõlid.</td>
      </tr>
      <tr>
        <td>Paneelikeskustelun vetää Suomen PENin johtokunnan jäsen sekä kieli- ja käännöskomitean puheenjohtaja Pirita Näkkäläjärvi .</td>
        <td>Paneelsaǥǥstõllmõõžž jååʹđat Lääʹddjânnam PEN jååʹđtemkååʹddneǩ da ǩiõll- da jåårǥlõskomitea saaǥǥjååʹđteei Pirita Näkkäläjärvi .</td>
      </tr>
      <tr>
        <td>Perjantain konsertit Ijahis idjan päälavalla aloittaa inarinsaamelainen laulaja ja livđe-perinteen taitaja Anna Morottaja .</td>
        <td>Piâtnâc konseeʹrt Ijahis Idja väʹlddlueʹv âʹlnn aalǥat aanrõš läullai da livđeei Anna Morottaja .</td>
      </tr>
      <tr>
        <td>Hän julkaisee konsertissa debyyttialbuminsa.</td>
        <td>Son õʹlmstâtt konseeʹrtest vuõssmõs aʹlbuumes.</td>
      </tr>
      <tr>
        <td>Hänen jälkeensä lavalle nousee vastikään uuden albumin julkaissut Niko Valkeapää yhtyeineen.</td>
        <td>Morottaja mâŋŋa lueʹv õõl kaggâtt eʹman ođđ aʹlbuum õʹlmstõttâm Niko Valkeapää bääʹndines.</td>
      </tr>
      <tr>
        <td>Seuraavaksi vuorossa on kenties tunnetuin saamelaisartisti, norjansaamelainen laulaja Mari Boine .</td>
        <td>Teʹl vuârast lij možât pukin peäglvummuš sääʹmartistt, läullai Mari Boine Taaʹrr beäʹlnn Sääʹmjânnmest.</td>
      </tr>
      <tr>
        <td>Valkeapään tavoin myös Boine on hiljattain julkaissut uutta musiikkia.</td>
        <td>Mâʹte Valkeapää, lij Boine še eʹman õʹlmstõttâm ođđ musiikk.</td>
      </tr>
      <tr>
        <td>Perjantain konsertit päättää vauhdikkaasti DJ-kollektiivi Article 3 , joka soittaa saamelaismusiikkia sekä muiden alkuperäiskansojen musiikkia.</td>
        <td>Piâtnâc konseeʹrtid looppat DJ-kollektiiv Article 3 , kååʹtt såittai sääʹm-musiikk di jeeʹres alggmeerai musiikk.</td>
      </tr>
      <tr>
        <td>Lauantaina 17.8. ohjelma alkaa konsertilla saamelaismuseo Siidan ulkomuseossa Tirron tuvassa.</td>
        <td>Sueʹvet 17.8. programm älgg konseeʹrtin sääʹm-muzei Siida ålggmuʹzeejest, Tirro põõrtâst.</td>
      </tr>
      <tr>
        <td>Intiimissä konsertissa esiintyy joikaaja Wimme Saari .</td>
        <td>Intiim konseeʹrtest čuäjtâtt juõiggi Wimme Saari .</td>
      </tr>
      <tr>
        <td>Konsertin liput myydään Siidasta tapahtumaviikolla.</td>
        <td>Konseeʹrt liippid kaaupšet Siidast feʹsttvaalneäʹttlest.</td>
      </tr>
      <tr>
        <td>Festivaalialue aukeaa lauantaina klo. 15.00.</td>
        <td>Feʹsttvaalvuʹvdd ävvan sueʹvet čiâss 15.00.</td>
      </tr>
      <tr>
        <td>Perjantaina alkaneet saamelaiskäsityömarkkinat jatkuvat alueella.</td>
        <td>Piâtnâc älggam sääʹmǩiõtt-tuâjjmarkkân juätkkje vuuʹdest.</td>
      </tr>
      <tr>
        <td>Ijahis idja -festivaalin lauantain alkuillassa on perinteisesti päästy nauttimaan musiikista myös saamelaiskulttuurikeskus Sajoksen auditoriossa ja niin on myös tänä vuonna.</td>
        <td>Ijahis Idja-feʹsttvaal sueʹvet älggjeäʹǩǩääst lij äʹrbbvuõđlânji piâssâm naaudšed musiikâst še sääʹmkulttuurkõõskõs Sajoozz auditoriost da nuʹtt lij še tän eeʹjj.</td>
      </tr>
      <tr>
        <td>Festivaalin teemakonsertti Haluaisin sitoo kiehtovalla tavalla yhteen runouden, laulut, joiut ja musiikin.</td>
        <td>Feʹsttvaal teeʹmmkonseʹrtt Haaʹleʹčem pohtt miõlǩeässlanji õʹhtte tivttâz, laulljid, juõiǥid da musiikk.</td>
      </tr>
      <tr>
        <td>Mukana ovat Niko Valkeapää , Inger-Mari Aikio , Ánná Káisa Partapuoli ja Øystein Nilsen .</td>
        <td>Mieʹldd lie Niko Valkeapää , Inger-Mari Aikio , Ánná Káisa Partapuoli da Øystein Nilsen .</td>
      </tr>
      <tr>
        <td>Lauantaina ulkolavan ohjelman avaa Máttut-konsertti.</td>
        <td>Sueʹvet ålgglueʹv prograam ääʹvad Máttut-konseʹrtt.</td>
      </tr>
      <tr>
        <td>Konsertissa Jauristunturin joikuja joikaavat Anna-Reetta Niemelä , Matias Niemelä , Petra Biret Magga-Vars ja Anna Näkkäläjärvi-Länsman .</td>
        <td>Konseeʹrtest Jääuʹrestuõddâr juõiǥid juõikka Anna-Reetta Niemelä , Matias Niemelä , Petra Biret Magga-Vars da Anna Näkkäläjärvi-Länsman .</td>
      </tr>
      <tr>
        <td>Janne Lappalainen säestää kielisoittimilla ja perkussioilla.</td>
        <td>Janne Lappalainen čuõjldâʹtt straŋggsååitanjivuiʹm da perkussiovuiʹm.</td>
      </tr>
      <tr>
        <td>Ijahis idjan ulkolavalla esiintyvät lauantaina myös joikaaja Øystein Nilsen , alkuperäiskansavieras Aydar Churupov , uumajansaamenkielinen laulaja Katarina Barruk yhtyeineen, pop-yhtye Isák sekä legendaarinen folkrock-yhtye Sančuari .</td>
        <td>Ijahis Idja ålgglueʹv âʹlnn čuäjtâʹtte še juõiggi Øystein Nilsen , alggmeerkueʹss Aydar Churupov , uuʹmesääʹmǩiõllsaž läullai Katarina Barruk bääʹndines, elektronlaž pop-joukk ISÁK di legendaarlaž folkrock-joukk Sančuari .</td>
      </tr>
      <tr>
        <td>Edellä mainitut artistit esiintyvät ensimmäistä kertaa Ijahis idja -festivaalilla.</td>
        <td>Ooudâst peäggtum artiist čuõjldâʹtte vuõssmõs vuâra Ijahis Idja- feʹsttvaalâst.</td>
      </tr>
      <tr>
        <td>Konserttien ohessa urheillaan.</td>
        <td>Konseeʹrti lââʹssen viõusõõđat.</td>
      </tr>
      <tr>
        <td>Lajina on nopeatempoinen ja tarkkuutta vaativa suopunginheitto.</td>
        <td>Šlaajjân lij jåʹttelvuõđ da tääʹrǩesvuõđ õõlǥti njuärstõk.</td>
      </tr>
      <tr>
        <td>Kilpailu käydään Sajoksen piha-alueella.</td>
        <td>Ǩeâšttõõttmõš šadd Sajoozz šeeljast.</td>
      </tr>
      <tr>
        <td>Ijahis idja 16.–17.8.2019 Inarissa.</td>
        <td>Ijahis idja 16.–17.8.2019 Aanrest.</td>
      </tr>
      <tr>
        <td>Ennakkolipunmyynti alkaa 5.7.2019.</td>
        <td>Ouddliippkaaupšummuš älgg 5.7.2019.</td>
      </tr>
      <tr>
        <td>Ijahis idjan järjestävät Anára Sámisearvi ry, Saamelaiskäräjät, Saamelaisalueen koulutuskeskus, Saamelaismuseo Siida, Inarin kunta ja Yle Sápmi.</td>
        <td>Ijahis idja jäʹrjsteei lie Anára Sámisearvi ry, Sääʹmteʹǧǧ, Sääʹm škooultemkõõskõs, Sääʹm-muʹzei Siida, Aanar kåʹdd da Yle Sääʹmjânnam.</td>
      </tr>
      <tr>
        <td>Festivaalin yhteistyökumppanit ovat Hotelli Kultahovi, Wilderness Hotel Inari ja Hotelli Inari.</td>
        <td>Feʹsttvaal õhttsažtuâjjkueiʹm lie Hoteʹll Kultahovi, Wilderness Hotel Inari da Hoteʹll Inari.</td>
      </tr>
      <tr>
        <td>Lisätietoja:</td>
        <td>Lââʹssteâđ:</td>
      </tr>
      <tr>
        <td>Tuottaja Oula Guttorm oula.guttorm(at)samediggi.fi +358 40 667 4545</td>
        <td>Puutʼteei Oula Guttorm oula.guttorm(at)samediggi.fi +358 40 667 4545</td>
      </tr>
      <tr>
        <td>www.ijahisidja.fi</td>
        <td>www.ijahisidja.fi</td>
      </tr>
    </table>
  </body>
</html>
