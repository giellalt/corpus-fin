<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjät pyytää nimeämisehdotuksia saamelaisen ilmastoneuvoston jäseniksi</td>
        <td>Sääʹmteʹǧǧ räukk nõõmeemeʹtǩǩõõzzid sääʹm äimmõs-suåvtõõzz vuäzzliʹžžen</td>
      </tr>
      <tr>
        <td>Saamelainen ilmastoneuvosto asetetaan tukemaan saamelaisen perinteisen tiedon huomioon ottamista ilmastopolitiikkaan liittyvässä päätöksenteossa.</td>
        <td>Sääʹm äimmõs-suåvtõõzz šiõtteet tuärjjeed sääʹm äʹrbbvuõđlaž teâđ lokku välddmõõžž äimmõspolitiʹǩǩe kuulli tuʹmmstõktuâjast.</td>
      </tr>
      <tr>
        <td>Saamelainen ilmastoneuvosto koostuu puheenjohtajasta, varapuheenjohtajasta ja enintään kymmenestä jäsenestä.</td>
        <td>Sääʹm äimmõs-suåvtõs šâdd saaǥǥjååʹđteeʹjest, väärrsaaǥǥjååʹđteeʹjest da jäänmõsân lååi vuäzzlast.</td>
      </tr>
      <tr>
        <td>Vähintään puolet ilmastoneuvoston jäsenistä on oltava saamelaisen perinteisen tiedon haltijoita.</td>
        <td>Ooʹccmõsân peäʹl äimmõs-suåvtõõzz vuäzzlain âʹlǧǧe leeʹd sääʹm äʹrbbvuõđlaž teâđ vaaldšeei.</td>
      </tr>
      <tr>
        <td>Saamelaiskäräjät valmistelee ehdotuksen ilmastoneuvoston kokoonpanoksi saamelaisen perinteisen tiedon haltijoiden osalta.</td>
        <td>Sääʹmteʹǧǧ valmštââll eʹtǩǩõõzz äimmõs-suåvtõõzz norrõssân sääʹm äʹrbbvuõđlaž teâđ vaaldšeeʹjin.</td>
      </tr>
      <tr>
        <td>Saamelaiskäräjät pyytää saamelaisyhteisöltä ehdotuksia saamelaisen perinteisen tiedon haltijoista saamelaiseen ilmastoneuvostoon.</td>
        <td>Sääʹmteʹǧǧ räukk sääʹmõõutstõõzzâst eʹtǩǩõõzzid sääʹm äʹrbbvuõđlaž teâđ vaaldšeeʹjin sääʹm äimmõs-suåvtõʹsse.</td>
      </tr>
      <tr>
        <td>Ehdotuksia pyydetään mahdollisimman monialaisesti eri saamelaiselinkeinojen ja –kulttuurin osaajista, eri ikäryhmien ja sukupuolien edustajista, pohjoissaamen, koltansaamen ja inarinsaamen kielialueilta saamelaisten kotiseutualueen eri osista.</td>
        <td>Eʹtǩǩõõzzid raaukât määŋgsuârǥlânji jeeʹres sääʹmjieʹllemvuõʹjji da –kulttuur siltteeʹjin, jeeʹres ââʹǩǩjoouki da sooǥǥpieʹli eeʹttkõʹsttjin, tâʹvvsääʹm, nuõrttsääʹm da aanarsääʹm ǩiõllvuuʹdin jeeʹres åʹrnn säʹmmlai dommvuuʹdest.</td>
      </tr>
      <tr>
        <td>Ehdottaa voi yhtä tai useampaa henkilöä.</td>
        <td>Eʹtǩǩeed vuäitt õõut leʹbe mäŋggsab oummu.</td>
      </tr>
      <tr>
        <td>Nimeämisehdotus tulee perustella.</td>
        <td>Nõõmeemeʹtǩǩõs âlgg vuâđđtõõllâd.</td>
      </tr>
      <tr>
        <td>Nimeämisehdotuksia pyydetään 21.5.2023 mennessä sähköpostitse info@samediggi.fi tai postitse Saamelaiskäräjät, Sajos, 99870 Inari.</td>
        <td>Nõõmeemeʹtǩǩõõzzid raaukât 21.5.2023 mõõneeʹst neʹttpooʹštin info@samediggi.fi leʹbe pååʹšt mieʹldd Saamelaiskäräjät, Sajos, 99870 Inari.</td>
      </tr>
      <tr>
        <td>Ehdotuksesta tulee ilmetä oma nimi sekä ehdotetun henkilön yhteystiedot ja tieto hänen suullisesta suostumuksestaan ehdokkuuteen.</td>
        <td>Eʹtǩǩõõzzâst âlgg õlmmned jiijjâd nõmm di eʹtǩǩuum oummu õhttvuõtt-teâđ di teâtt suu njäälmlânji uvddum miâsttmõõžžâst nõõmummša.</td>
      </tr>
      <tr>
        <td>Saamelainen ilmastoneuvosto</td>
        <td>Sääʹm äimmõs-suåvtõs</td>
      </tr>
      <tr>
        <td>Saamelainen ilmastoneuvosto on riippumaton asiantuntijaelin, jossa tulee olla edustettuna saamelaisen perinteisen tiedon haltijoita sekä edustus keskeisiltä tieteenaloilta.</td>
        <td>Sääʹm äimmõs-suåvtõs lij čõõnteʹmes äʹšštobddiorgaan, koʹst âʹlǧǧe leeʹd eeʹttkõsttum sääʹm äʹrbbvuõđlaž teâđ vaaldšeei di eeʹttkâsttmõš kõskksaž tiõđsuõʹrjin.</td>
      </tr>
      <tr>
        <td>Saamelaisesta ilmastoneuvostosta säädetään uuden ilmastolain (423/2022) 21 §:ssä ja lain nojalla annetussa asetuksessa (435/2023).</td>
        <td>Sääʹm äimmõs-suåvtõõzzâst šiõtteet ođđ äimmõslääʹjj (423/2022) 21 §:st da lääʹjj nuäjain uvddum asetõõzzâst (435/2023).</td>
      </tr>
      <tr>
        <td>Valtioneuvosto asettaa saamelaisen ilmastoneuvoston puheenjohtajan ja jäsenet neljäksi vuodeksi kerrallaan.</td>
        <td>Riikksuåvtõs šiõttat sääʹm äimmõs-suåvtõõzz saaǥǥjååʹđteei da vuäzzlaid neellj eeǥǥas vuârstes.</td>
      </tr>
      <tr>
        <td>Jäsenenä voi toimia enintään kaksi toimikautta peräkkäin.</td>
        <td>Vuäzzliʹžžen vuäitt toiʹmmjed jäänmõsân kuõʹhtt toiʹmmpââʹj ǩeäččlõõžži.</td>
      </tr>
      <tr>
        <td>Saamelaisen ilmastoneuvoston jäsenille maksetaan vuosipalkkio.</td>
        <td>Sääʹm äimmõs-suåvtõõzz vuäzzlaid määuʹset eeʹǩǩpaʹlǩǩõõzz.</td>
      </tr>
      <tr>
        <td>Puheenjohtajan palkkio on 5 000 euroa, varapuheenjohtajan 3 000 euroa ja jäsenen 1 500 euroa.</td>
        <td>Saaǥǥjååʹđteei paʹlǩǩõs lij 5 000 euʹrred, väärrsaaǥǥjååʹđteei 3 000 euʹrred da vuäzzla 1 500 euʹrred.</td>
      </tr>
      <tr>
        <td>Saamelainen ilmastoneuvoston tehtävänä on antaa lausuntoja ilmastopolitiikan suunnitelmista saamelaiskulttuurin edistämisen osalta ja se voi suorittaa muitakin ilmastonmuutokseen sekä saamelaisten kulttuuriin ja oikeuksiin liittyviä tietopohjan tuottamista koskevia tehtäviä.</td>
        <td>Sääʹm äimmõs-suåvtõõzz tuâjjan lij uʹvdded ceälkkmõõžžid äimmõspolitiikk plaanin sääʹmkulttuur õõuʹdeem peäʹlnn da tõt vuäitt tuejjeed še jeeʹres äimmõsmuttsa di sääʹm kulttuuʹre da vuõiggâdvuõđid kuulli teâttvuâđ puuʹtʼtummuž kuõskki tuâjaid.</td>
      </tr>
      <tr>
        <td>Saamelainen ilmastoneuvosto päättää kokouksistaan ja toiminnastaan itsenäisesti ilmastolain ja valtioneuvoston asetuksen pohjalta.</td>
        <td>Sääʹm äimmõs-suåvtõs meäʹrrad såbbrines da tooiʹmstes jiõččnes äimmõslääʹjj da riikksuåvtõõzz asetõõzz vuâđald.</td>
      </tr>
      <tr>
        <td>Elimen käytännön toiminnasta ei ole aiempaa kokemusta.</td>
        <td>Orgaan toiʹmmjemvueʹjjest ij leäkku ääiʹjab šõddâm teâtt.</td>
      </tr>
      <tr>
        <td>Saamelaisen ilmastoneuvoston perustamista suositeltiin vuoden 2021 Suomen arktisen politiikan strategiassa.</td>
        <td>Sääʹm äimmõs-suåvtõõzz vuâđđummuž siâzztõʹlleš eeʹjj 2021 Lääʹdd aarktlaž politiikk strategiast.</td>
      </tr>
      <tr>
        <td>Saamelaisen ilmastoneuvoston perustamista esitettiin myös SAAMI – Saamelaisten sopeutuminen ilmastonmuutokseen -hankkeen loppuraportissa .</td>
        <td>Sääʹm äimmõs-suåvtõõzz vuâđđummuž eʹtǩǩeeš še SAAMI – Säʹmmlai šiõttlõõvvmõš äimmõsmuttsa -haʹŋǩǩõõzz lopprapoortâst .</td>
      </tr>
      <tr>
        <td>Ilmastonmuutos on selvästi havaittavissa saamelaisten kotiseutualueella.</td>
        <td>Äimmõsmuuttâs lij čiõlggsânji aiccâmnalla säʹmmlai dommvuuʹdest.</td>
      </tr>
      <tr>
        <td>Saamelaiskäräjien vaalikauden keskeinen tavoite toteutuu</td>
        <td>Sääʹmteeʹǧǧ vaalpââʹj kõskksaž täävtõs teâuddai</td>
      </tr>
      <tr>
        <td>Saamelaisten perinteisten elinkeinojen tukeminen ilmastonmuutokseen sopeutumisessa kaikin keinoin on keskeinen Saamelaiskäräjien vaalikauden 2020–2023 tavoite.</td>
        <td>Säʹmmlai äʹrbbvuõđlaž jieʹllemvuõʹjji tuärjjummuš äimmõsmuttsa šiõttlõõvvmõõžžâst pukin naaʹlin lij kõskksaž Sääʹmteeʹǧǧ vaalpââʹj 2020–2023 täävtõsân.</td>
      </tr>
      <tr>
        <td>– Saamelaisen ilmastoneuvoston perustaminen on ollut Saamelaiskäräjien vaalikauden kärkitavoite.</td>
        <td>– Sääʹm äimmõs-suåvtõõzz vuâđđummuš lij leämmaž Sääʹmteeʹǧǧ vaalpââʹj õõuʹdmõs täävtõsân.</td>
      </tr>
      <tr>
        <td>Iloitsen suuresti, että voimme nyt pyytää saamelaisilta nimeämisehdotuksia ilmastoneuvostoon, toteaa Saamelaiskäräjien puheenjohtaja Tuomas Aslak Juuso.</td>
        <td>Muʹnne lij jõnn rämm, što vueiʹttep ååʹn raukkâd säʹmmlain nõõmeemeʹtǩǩõõzzid äimmõs-suåvtõʹsse, tuâtt sääʹmteeʹǧǧ saaǥǥjååʹđteei Tuomas Aslak Juuso.</td>
      </tr>
      <tr>
        <td>– Osaltaan ilmastoneuvosto on keino vastata ilmastonmuutoksen saamelaiskulttuurille tuomiin haasteisiin.</td>
        <td>Peäʹlstes äimmõs-suåvtõs lij vueʹǩǩ vaʹstteed äimmõsmuttâz sääʹmkulttuuʹre puʹhttem vaʹǯǯtõõzzid.</td>
      </tr>
      <tr>
        <td>Tämä uusi elin vahvistaa saamelaisten osallisuutta Suomen ilmastopolitiikassa, sanoo vs. ympäristösihteeri Tiina Lovisa Solbär.</td>
        <td>Tät ođđ orgaan ravsmâtt säʹmmlai vuässadvuõđ Lääʹdd äimmõspolitiikkâst, ceälkk vs. pirrõspiisar Tiina Lovisa Solbär.</td>
      </tr>
      <tr>
        <td>Saamelaiskäräjät kokoaa nimeämisehdotuksensa saamelaisen perinteisen tiedon haltijoiksi saapuneiden ehdotusten pohjalta.</td>
        <td>Sääʹmteʹǧǧ nåårr puättam eʹtǩǩõõzzi vuâđald nõõmeemeʹtǩǩõõzzâs sääʹm äʹrbbvuõđlaž teâđ vaaldšeeʹjen.</td>
      </tr>
      <tr>
        <td>Tavoitteena on, että saamelainen ilmastoneuvosto asetettaisiin ensimmäiselle nelivuotiskaudelleen kesän 2023 aikana.</td>
        <td>Täävtõsân lij, što sääʹm äimmõs-suåvtõõzz šiõtteʹčeš vuõssmõs neellj eeʹjj pââjas ǩieʹzz 2023 äiʹǧǧen.</td>
      </tr>
      <tr>
        <td>Jäsenten osaamisen ja taustan osalta pyritään monipuoliseen sekä tasapainoiseen kokoonpanoon.</td>
        <td>Vuäzzlai siltteem da tuâkkaz peäʹlnn põõrǥât määŋgpeällsaž di tääʹssteäddsaž norrõʹsse.</td>
      </tr>
      <tr>
        <td>Jokaisesta saamelaisten kotiseutualueen kunnasta tulee olla vähintään yksi edustaja.</td>
        <td>Säʹmmlai dommvuuʹd juõʹǩǩ kååʹddest âlgg leeʹd ooʹccmõsân õhtt eeʹttkõʹstti.</td>
      </tr>
      <tr>
        <td>Saamelaisen ilmastoneuvoston jäsenten haku käynnistyi – Ympäristöministeriö</td>
        <td>Sääʹm äimmõs-suåvtõõzz vuäzzlai ooccâm aaʹlji | Pirrõsministeria</td>
      </tr>
      <tr>
        <td>Lisätietoja:</td>
        <td>Lââʹssteâđ:</td>
      </tr>
      <tr>
        <td>Tuomas Aslak Juuso Puheenjohtaja 040 687 3394 tuomas.juuso@samediggi.fi</td>
        <td>Tuomas Aslak Juuso Saaǥǥjååʹđteei 40 687 3 394 tuomas.juuso@samediggi.fi</td>
      </tr>
      <tr>
        <td>Tiina Lovisa Solbär vs. ympäristösihteeri 050 5999 725 tiinalovisa.solbaer@samediggi.fi</td>
        <td>Tiina Lovisa Solbär vs. pirrõspiisar 50 5 999 725 tiinalovisa.solbaer@samediggi.fi</td>
      </tr>
      <tr>
        <td>Kuva: Ville Fofonoff</td>
        <td>Snimldõk: Ville Fofonoff</td>
      </tr>
    </table>
  </body>
</html>
