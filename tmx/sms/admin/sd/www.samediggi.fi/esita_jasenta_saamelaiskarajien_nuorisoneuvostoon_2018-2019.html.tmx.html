<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Esitä jäsentä saamelaiskäräjien nuorisoneuvostoon 2018-2019</td>
        <td>Eʹtǩǩed vuäʹssla sääʹmteeʹǧǧ nuõrisuåvtõʹsse 2018–2019</td>
      </tr>
      <tr>
        <td>Saamelaiskäräjien yhteydessä toimii nuorisoneuvosto.</td>
        <td>Sääʹmteeʹǧǧ õhttvuõđâst tuåimmai nuõrisuåvtõs.</td>
      </tr>
      <tr>
        <td>Neuvoston pääasiallisena tehtävänä on edistää saamelaisnuorten kielellisiä ja kulttuurisia oikeuksia sekä vahvistaa saamelaisnuorten identiteettiä nuorisotyön kautta.</td>
        <td>Suåvtõõzz šiõttʼteem-mieʹlddlaž tuâjjan lij ooudâsviikkâd sääʹmnuõri ǩiõllʼlaž da kulttuursaž vuõiggâdvuõđid di ravveed sääʹmnuõri identeeʹtt nuõrituâi pääiʹǩ.</td>
      </tr>
      <tr>
        <td>Lisäksi neuvosto tulee valmistelemaan ne saamelaiskäräjien esitykset, aloitteet, lausunnot ja muut kannanotot, jotka koskevat saamelaisnuoria.</td>
        <td>Lââʹssen suåvtõs âlgg valmštõõllâd tõid sääʹmteeʹǧǧ eʹtǩǩõõzzid, čuäʹjtõõzzid, aalttõõzzid, ceâlklmid da jeeʹres peäʹlestvälddmõõžžid, kook kuâʹsǩǩe sääʹmnuõrid.</td>
      </tr>
      <tr>
        <td>Neuvostoon valitaan viisi varsinaista jäsentä sekä heille jokaiselle henkilökohtaiset varajäsenet.</td>
        <td>Suåvtõʹsse vaʹlljeet vitt šiõttʼteem-mieʹlddlaž vuäʹssla da siʹjjid personnallšem vääʹrrvuässlaid.</td>
      </tr>
      <tr>
        <td>Jäsenten tulee olla 18–28-vuotiaita aktiivisia saamelaisnuoria.</td>
        <td>Vuäʹssla feʹrttje leeʹd 18–28-âkksa älššas sääʹmnuõr.</td>
      </tr>
      <tr>
        <td>Lisäksi neuvostoon valitaan viisi pysyvää asiantuntijaa.</td>
        <td>Lââʹssen suåvtõʹsse vaʹlljeet vitt põõšši äʹšštobddi.</td>
      </tr>
      <tr>
        <td>Asiantuntijajäsenten tulee valituksi tullessaan olla 15–17-vuotiaita.</td>
        <td>Äʹšštobddivuäʹssla feʹrttje leeʹd vaʹlljeem poodd 15–17- âkksa.</td>
      </tr>
      <tr>
        <td>Neuvoston jäsenten ei tarvitse olla käräjien jäseniä, eikä heidän tarvitse asua saamelaisalueella.</td>
        <td>Suåvtõõzz vuäʹssla jiâ taarbâž leeʹd sääʹmteeʹǧǧ vuäʹssla, ij-ǥa seeʹst taarbâž jälsted sääʹmvuuʹdest.</td>
      </tr>
      <tr>
        <td>Myöskään saamen kieli äidinkielenä ei ole välttämättömyys, mutta saamen kielen taito on toivottavaa.</td>
        <td>Sääʹmǩiõll jieʹnnǩiõllân ij leäkku sami vääžnai, leâʹša sääʹmǩiõl silttumuužž ǩeâittõõlât šiõǥǥ ouddõssân.</td>
      </tr>
      <tr>
        <td>Nuorisoneuvoston valinnassa tullaan ottamaan huomioon, että jäsenet edustavat mahdollisimman kattavasti koko saamelaisaluetta sekä eri kieliryhmiä.</td>
        <td>Nuõrisuåvtõõzz vaʹlljumuužžâst puäʹđet väʹlddet lokku tõn, što vuäʹssla voddâʹtte nuʹtt puârast ko vueiʹtte obb s��äʹmvuuʹd di jeeʹres ǩiõlljooukid.</td>
      </tr>
      <tr>
        <td>Nuorisoneuvosto tekee saamelaiskäräjien hallitukselle ehdotuksen valittavista jäsenistä, ja lopullisen päätöksen tekee saamelaiskäräjien kokous.</td>
        <td>Nuõrisuåvtõs tuejjad sääʹmteeʹǧǧ halltõʹsse alttõõzz nuõrisuåvtõʹsse vaʹlljeem vuäʹsslain, da loopplaž tuʹmmstõõǥǥ tuejjad sääʹmteeʹǧǧ sååbbar.</td>
      </tr>
      <tr>
        <td>Voitte ehdottaa mielestänne nuorisoneuvostoon sopivia 18–28-vuotiaita aktiivisia saamelaisnuoria ja asiantuntijajäseneksi sopivia 15–17-vuotiaita nuoria.</td>
        <td>Vueiʹttveʹted eʹtǩǩeed tobddmõõžži mieʹldd nuõrisuåvtõʹsse suåppi 18–28-âkksaid älššas sääʹmnuõrid da äʹšštobddivuäʹssliʹžžen suåppi 15–17-âkksaid nuõrid.</td>
      </tr>
      <tr>
        <td>Ehdotukset perusteluineen voi lähettää sähköpostitse nuorisosihteerille osoitteeseen kaisa.tapiola-lansman(at)samediggi.fi tai postitse Nuorisoneuvosto, Sajos, 998700 Inari tai Nuorisoneuvosto, PL 41, 99981 Utsjoki 13.11.2017 mennessä.</td>
        <td>Nõõmtumuužžid vuâđđõõttmõõžžineez vueiʹttveʹted vuõltteed neʹttpååʹštest nuõripiisra addrõʹsse kaisa.tapiola-lansman(at)samediggi.fi leʹbe pååʹštest Nuõrisuåvtõs, Sajos, 998700 Inari/Aanar, 13.11.2017 räjja.</td>
      </tr>
      <tr>
        <td>Lisätietoja saatte halutessanne nuorisosihteeriltä, puhelinnumero +358 50 382 5179.</td>
        <td>Lââʹssteâđaid vuäʹǯǯveʹted nuõripiisrest, teʹl. +358 50 382 5179.</td>
      </tr>
    </table>
  </body>
</html>
