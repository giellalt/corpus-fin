<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaisnuorten taidetapahtuma 2019 järjestetään Sajoksessa Karigasniemen koulun sisätilaongelmien takia</td>
        <td>Sääʹmnuõri čeäʹppvuõđpeeiʹv 2019 riâššât Sajoozzâst Karigasnjaarǥ škooul siiʹsǩäimmvaiggâdvuõđi diõtt</td>
      </tr>
      <tr>
        <td>Saamelaisnuorten taidetapahtuma 2019 järjestetään Saamelaiskulttuurikeskus Sajoksessa huhtikuun 10.-11. päivinä.</td>
        <td>Sääʹmnuõri čeäʹppvuõđpeeiʹv riâššât Sääʹmkulttuurkõõskõs Sajoozzâst njuhččmannu 10.-11. peeiʹvin.</td>
      </tr>
      <tr>
        <td>Tapahtumaa ei aiemmista tiedoista poiketen järjestetä Utsjoen Karigasniemen koululla ja monitoimihalli Njállassa koululla ilmenneiden vakavien sisäilmaongelmien takia.</td>
        <td>Šõddmõõžž jeäʹt riõššu ääiʹjab teâđain čooʹreeʹn Uccjooǥǥ Karigasnjaarǥ škooulâst da Njálla-määŋgtuåimpõõrtâst škooulâst očndõõttâm tuõttšõs siiʹsǩäimmvaiggâdvuõđi diõtt.</td>
      </tr>
      <tr>
        <td>Asiasta on sovittu koulun, kunnan ja Saamelaiskäräjien koulutus- ja oppimateriaalilautakunnan kesken.</td>
        <td>Ääʹššest lij suåppum škooul, kååʹdd da Sääʹmteeʹǧǧ škoouʹlʼjem- da mättmateriaal-luʹvddkååʹdd kõõsk.</td>
      </tr>
      <tr>
        <td>Saamelaiskäräjät sai torstaina 10.1. tiedon Karigasniemen koulun vakavista sisäilmaongelmista.</td>
        <td>Sääʹmteʹǧǧ vuäǯǯai nelljdpeeiʹv 10.1. teâđ Karigasnjaarǥ škooul tuõttšõs siiʹsǩäimmvaiggâdvuõđin.</td>
      </tr>
      <tr>
        <td>Samalla kunnasta toivottiin, että tapahtumaa ei aiemmin sovitusta poiketen järjestetä Karigasniemellä.</td>
        <td>Seämmast kååʹddest tuåivvuš, što šõddmõõžž jeäʹt ääiʹjben suåppum vueʹjjest čooʹreeʹn riõššu Karigasnjaarǥâst.</td>
      </tr>
      <tr>
        <td>Sekä Saamelaiskäräjät että Utsjoen kunta pahoittelevat tilannetta.</td>
        <td>Nuʹtt Sääʹmteʹǧǧ ko Uccjooǥǥ kåʹdd proʹsttje vueʹjj.</td>
      </tr>
      <tr>
        <td>– Tervetuloa Karigasniemelle sitten kun meillä on tulevaisuudessa terveet tilat tai uusi koulu, sanoo Utsjoen sivistysjohtaja Laura Arola.</td>
        <td>– Pueʹtted tiõrvân Karigasnjaʹrǧǧe teʹl, ko meeʹst lie puõʹttivuõđâst tiõrvâs sââʹj leʹbe ođđ škooul, ceälkk Uccjooǥǥ čuõvtemjååʹđteei Laura Arola.</td>
      </tr>
      <tr>
        <td>Tapahtuman ajankohta ja teemat säilyvät entisellään.</td>
        <td>Šõddmõõžž äiʹǧǧ da teeʹm seilla seämmanallšeeʹmen.</td>
      </tr>
      <tr>
        <td>– Tapahtuma käynnistyy avajaisilla keskiviikkoiltana 10.4. ja jatkuu torstaina 11.4. iltapäivään, kertoo Saamelaiskäräjien koulutussihteeri Ulla Aikio-Puoskari.</td>
        <td>– Šõddmõš älgg ääʹveempooddin seäradjeäʹǩǩää 10.4. da juätkkai nelljdpeeiʹv 11.4. jeäʹǩǩespeeiʹv räjja, maainâst Sääʹmteeʹǧǧ škoouʹlʼjempiisar Ulla Aikio-Puoskari.</td>
      </tr>
      <tr>
        <td>Tapahtuman valtakunnallisena teemana on teatteri ja saamelaisena teemana Kertomisen monet muodot/ Muitaleami máŋggat hámit.</td>
        <td>Šõddmõõžž väʹlddkååddlaž teeʹmmen lij teaʹtter da sääʹm teeʹmmen “Mušttlummuž määŋg hääm/Kertomisen monet muodot”.</td>
      </tr>
      <tr>
        <td>Tapahtuman yhteyteen järjestetään myös lähiopetuspäivä saamen kieliä kotiseutualueen kuntien ulkopuolella opiskeleville.</td>
        <td>Šõddmõõžž õhttvuõʹtte jäʹrjstet še âʹlddmättʼtõspeiʹvv mättʼtõõttjid, kookk loʹǩǩe sääʹmǩiõlid dommvuud kooddi oouǥpeäʹlnn.</td>
      </tr>
      <tr>
        <td>Valtakunnallisen teeman ohjeet löytyvät https://nuorikulttuuri.fi/ -sivustolta.</td>
        <td>Väʹlddkååddlaž teeʹm vuäʹppõõzz käunnʼje https://nuorikulttuuri.fi/ -seeidain.</td>
      </tr>
      <tr>
        <td>Saamelainen teema voi tarkoittaa joikua, livđeä, leʹuddia, tarinan kerrontaa tai muuta lavalla esitettävää sanataidetta.</td>
        <td>Sääʹm teeʹmm vuäitt leeʹd õm. juõigg, livđđ, leuʹdd, mainnâz mušttlummuš leʹbe jeeʹres kriiʹlc âʹlnn čuäʹjtum sääʹnnčeäppõs.</td>
      </tr>
      <tr>
        <td>Tarkemmat osallistumisohjeet julkaistaan alkukeväästä, mutta valmistautuminen kannattaa aloittaa jo nyt!</td>
        <td>Tääʹrǩab vuässõõttâmvuäʹppõõzzid iʹlmmtet alggǩiiđâst, leša valmštõõttmõš kannat altteed juʹn ååʹn!</td>
      </tr>
      <tr>
        <td>Seuraa Saamelaiskäräjien verkkosivuja www.samediggi.fi</td>
        <td>Čuâv Sääʹmteeʹǧǧ säiʹmmseeidaid www.samediggi.fi</td>
      </tr>
      <tr>
        <td>Tietoja kotiseutualeen kuntien ulkopuolelta saamen kielten lähiopetuspäivään 10.4. osallistumisesta antaa etäopetuspilotin koordinaattori.</td>
        <td>Âʹlddmättʼtõspeiʹvv 10.4 jäʹrjstet mättʼtõõttjid, kook loʹǩǩe sääʹmǩiõlid ougglõsmättʼtõõzz pääiʹǩ sääʹmvuuʹd oouǥpeäʹlnn, tän peeiʹv pirr teâđad pilotthaʹŋǩǩõõzz koordinaattor.</td>
      </tr>
      <tr>
        <td>Seuraa myös hankkeelle avautuvia verkkosivuja!</td>
        <td>Čuâv haʹŋǩǩõʹsse ävvneei säiʹmmseeidaid še!</td>
      </tr>
      <tr>
        <td>Saamelaiskäräjien koulutus- ja oppimateriaalitoimisto toimii tapahtuman pääjärjestäjänä.</td>
        <td>Sääʹmteeʹǧǧ škooultõs- da mättmateriaalkoontâr lij šõddmõõžž väʹlddjäʹrjsteejen.</td>
      </tr>
      <tr>
        <td>Lapin kirjaston Jutaava kirjasto-hanke on mukana järjestelyissä, samoin kuin Saamelaiskäräjien Lastenkulttuurikeskus Mánnu, Saamelaismusiikkikeskus ja Nuorisoneuvosto.</td>
        <td>Šõddmõõžž riâššmõõžžâst lie mieʹldd še, Lappi ǩeʹrjjpõõrt Jutaava kirjasto-haʹŋǩǩõs, Sääʹmteeʹǧǧ Päärnaikulttuurkõõskõs Mánnu, Sääʹm-musikk-kõõskõs da Nuõrisuåvtõs.</td>
      </tr>
      <tr>
        <td>Tapahtuman aikataulu:</td>
        <td>Šõddmõõžž äiʹǧǧtaull:</td>
      </tr>
      <tr>
        <td>tarkemmat tiedot tapahtuman lajeista, ilmoittautumisesta, kuljetuksista ja yöpymisistä helmi-maaliskuussa;</td>
        <td>tääʹrǩab teâđ šõddmõõžž šlaajin, iʹlmmtõõttmõõžžâst, säättain da instummšin täʹlvv-pâʹsslašttâm-mannust;</td>
      </tr>
      <tr>
        <td>ilmoittautuminen sekä kilpailuihin osallistuville, että tapahtumayleisölle avautuu verkossa 1.3. ja päättyy 15.3.;</td>
        <td>iʹlmmtõõttmõš di ǩeâšttõõttmõõžžid vuässõõttjid, da jeeʹres vuässõõttjid ävvan neeʹttest 1.3. da poott 15.3.;</td>
      </tr>
      <tr>
        <td>taidetapahtuman tuottaja aloittaa työnsä Saamelaiskäräjien koulutus- ja oppimateriaalitoimistossa noin kahta kuukautta ennen tapahtumaa;</td>
        <td>čeäʹppvuõđpeeiʹv puuʹtʼteei alttad tuejas Sääʹmteeʹǧǧ škooultõs- da mättmateriaalkonttrest nuʹt kueʹhtt määnpââi õuʹddel šõddmõõžžâst ;</td>
      </tr>
      <tr>
        <td>Saamelaisnuorten taidetapahtuma Inarissa Sajoksessa 10.-11.4.2019 ja</td>
        <td>Sääʹmnuõri čeäʹppvuõđpeiʹvv Aanrest 10.-11.4.2019 da</td>
      </tr>
      <tr>
        <td>valtakunnallinen TEATRIS-tapahtuma Jyväskylässä 24.-26.5.2019.</td>
        <td>Väʹlddkååddlaž TEATRIS-šõddmõš Jyväskyläst 24.-26.5.2019.</td>
      </tr>
      <tr>
        <td>Lisätietoja:</td>
        <td>Lââssteâđ:</td>
      </tr>
      <tr>
        <td>Koulutus- ja oppimateriaalitoimisto: anni.nakkalajarvi(at)samediggi.fi, 040 511 1821;</td>
        <td>škooultõs- da mättmateriaalkoontâr: anni.nakkalajarvi(at)samediggi.fi, 040 511 1821;</td>
      </tr>
      <tr>
        <td>ulla.aikio-puoskari(at)samediggi.fi, 040 767 3101;</td>
        <td>ulla.aikio-puoskari(at)samediggi.fi, 040 767 3101;</td>
      </tr>
      <tr>
        <td>Saamen kielten etäyhteyksiä käyttävän opetuksen pilottihanke: arla.magga(at)samediggi.fi, 040 198 5033;</td>
        <td>Sääʹmǩiõli ougglõsõhttvuõđid õõʹnni mättʼtõõzz pilotthaʹŋǩǩõs: arla.magga(at)samediggi.fi, 040 198 5033;</td>
      </tr>
      <tr>
        <td>Jutaava kirjasto-hanke: minna.nakkalajarvi(at)rovaniemi.fi, 016 322 21 77;</td>
        <td>Jutaava kirjasto-haʹŋǩǩõs: minna.nakkalajarvi(at)rovaniemi.fi, 016 322 21 77;</td>
      </tr>
      <tr>
        <td>Saamelainen lastenkulttuurikeskus Mánnu: petra.magga(at)samediggi.fi, 040 732 5503;</td>
        <td>Sääʹm päärnaikulttuurkõõskõs Mánnu: petra.magga(at)samediggi.fi, 040 732 5503.</td>
      </tr>
    </table>
  </body>
</html>
