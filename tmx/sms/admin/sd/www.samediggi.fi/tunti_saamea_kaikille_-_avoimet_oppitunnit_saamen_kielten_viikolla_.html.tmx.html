<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Tunti saamea kaikille!</td>
        <td>Čiâss sääʹmǩiõl pukid!</td>
      </tr>
      <tr>
        <td>– avoimet oppitunnit saamen kielten viikolla</td>
        <td>– äävas mättčiâss sääʹmǩiõli neäʹttlest</td>
      </tr>
      <tr>
        <td>Saamen kielten etäyhteyksiä hyödyntävän opetuksen pilottihanke järjestää tänäkin vuonna avoimet Tunti saamea kaikille!</td>
        <td>Sääʹmǩiõli olgglõsõhttvuõđid äuʹǩǩeei mättʼtõõzz pilotthaʹŋǩǩõõzz riâšše še tän eeʹjj äävas Čiâss sääʹmǩiõl pukid!</td>
      </tr>
      <tr>
        <td>-oppitunnit saamen kielten viikolla 25.–31.10.2021.</td>
        <td>– mättčiâss sääʹmǩiõli neäʹttlest 25.–31.10.2021.</td>
      </tr>
      <tr>
        <td>Oppitunnit on suunnattu perusopetuksen oppilaille ja toisen asteen opiskelijoille, mutta oppitunneille saavat osallistua kaikki saamen kielistä kiinnostuneet.</td>
        <td>Mättčiâss liâ pravvlum vuâđđmättʼtõõzz škooulniiʹǩǩid da nuuʹbb tääʹzz mättʼtõõttjid, leša mättčiâssid vuäǯǯa vuässõõttâd puk sääʹmǩiõlin miõlstõõvvâm.</td>
      </tr>
      <tr>
        <td>Tunneille voi osallistua kukin oppija itsenäisesti tai koko luokka voi osallistua yhdessä samaan tuokioon yhteiseltä laitteelta.</td>
        <td>Čiâssid vuäiʹt vuässõõttâd juõʹǩǩ mättʼtõõtti jiõččines leʹbe ceâlai klass vuäiʹt vuässõõttâd õõutsââʹjest seämma ääiʹj õhttsain teâttmašinain.</td>
      </tr>
      <tr>
        <td>Osallistua voi myös useammalle tunnille.</td>
        <td>Vuässõõttâd vuäiʹt še tääuʹjbõʹžže čieʹsse.</td>
      </tr>
      <tr>
        <td>Oppituntien tarkoituksena on kasvattaa tietoutta saamelaisista ja saamen kielistä sekä innostaa osallistujia saamen kielistä kielikylvyn muodossa, jolloin opettajat puhuvat oppitunneilla pääasiassa saamen kieltä.</td>
        <td>Mättčiâssi miârktõssân lij šõddeed teâđstemvuõtt säʹmmlain da sääʹmǩiõlin de älšmâʹtted vuässõõttjid sääʹmǩiõllsa ǩiõll-laauǥ ååʹblǩest, koʹst uʹčteeʹl mainste mättčiâssin vuõss-sââʹjest sääʹmǩiõl.</td>
      </tr>
      <tr>
        <td>Luvassa on laulua, loruja ja pelejä!</td>
        <td>Lååʹvest liâ laaul, lokkõs da siõr!</td>
      </tr>
      <tr>
        <td>Oppitunnit pidetään etäyhteyksin Microsoft Teamsissa.</td>
        <td>Mättčiâssid âʹnne olgglõsõhttvuõđin Microsoft Teamsest.</td>
      </tr>
      <tr>
        <td>Tunteja on yhteensä kolme, yksi jokaisesta Suomessa puhutusta saamen kielestä: koltan-, inarin- ja pohjoissaamen kielestä.</td>
        <td>Čiâss liâ õhttsõʹžže kolmm, õhtt juõʹǩǩʼkast Lääʹddjânnmest mainstum sääʹmǩiõlin: nuõrttsääʹmm,aanarsääʹmm da tâʹvvsääʹmm ǩiõlâst.</td>
      </tr>
      <tr>
        <td>Oppitunnit on kohdennettu eri ikäryhmille ja kullakin oppitunnilla keskitytään tiettyyn aiheeseen.</td>
        <td>Mättčiâss liâ pravvlum jeeʹres ââʹǩǩäʹrttlid da juõʹǩǩ mättčiâssâst kõskkee mõõn-ne teemma.</td>
      </tr>
      <tr>
        <td>Aikataulu:</td>
        <td>Äiʹǧǧtaull:</td>
      </tr>
      <tr>
        <td>Ti 26.10. klo 10–11</td>
        <td>Mâ 26.10. č 10–11</td>
      </tr>
      <tr>
        <td>Koltansaamea luokille 3–6, aiheena marjat</td>
        <td>Nuõrttsäämas klaassid 3–6, teeʹmmen mueʹrj</td>
      </tr>
      <tr>
        <td>Ke 27.10. klo 10–11</td>
        <td>Se 27.10. č 10–11</td>
      </tr>
      <tr>
        <td>Pohjoissaamea yläkoulun luokille, aiheena viikonpäivät</td>
        <td>Tâʹvvsäämas pââiškooul klaassid, teeʹmmen neäʹttelpeeiʹv</td>
      </tr>
      <tr>
        <td>To 28.10. klo 13–14</td>
        <td>Ne 28.10. č 13–14</td>
      </tr>
      <tr>
        <td>Inarinsaamea alakoulun luokille, aiheena metsäneläimet</td>
        <td>Aanarsäämas vueʹllškooul klaassid, teeʹmmen meäʹccžeevai</td>
      </tr>
      <tr>
        <td>Tunneilla on mahdollisuus kysyä kysymyksiä ja keskustella chatissa.</td>
        <td>Čiâssin lij vueiʹtlvažvuõtt kõõččâd kõõččmõõžžid da saǥstõõllâd chat-test.</td>
      </tr>
      <tr>
        <td>Opettajan lisäksi kysymyksiin ovat vastaamassa muut etäopetushankkeen työntekijät.</td>
        <td>Uʹčteeʹl lââʹssen kõõččmõõžžid liâ vaʹstteʹmmen jeeʹres olgglõsmättʼtõshaʹŋǩǩõõzz tuâjjtuejjeei.</td>
      </tr>
      <tr>
        <td>Tunneille ei tarvitse ilmoittautua etukäteen.</td>
        <td>Čiâssid ij taarbâž iʹlmmtõõttâd ouddpeäʹlnn.</td>
      </tr>
      <tr>
        <td>Oppitunnit nauhoitetaan ja tallennelinkki julkaistaan tuntien jälkeen osoitteessa  www.saamenetaopetus.com/tapahtumia .</td>
        <td>Mättčiâssid liânttee da ruõkkâmliiʹŋǩ õlmstâʹtte čiâssi mâŋŋa addrõõzzâst www.saamenetaopetus.com/tapahtumia .</td>
      </tr>
      <tr>
        <td>Tarkemmat ohjeet tunneille osallistumiseksi on julkaistu sekä etäopetushankkeen verkkosivuilla  ja  Facebookissa .</td>
        <td>Tääʹrǩab vuäʹppõõzzi čiâssid vuässõõttmõõžžân lij õlmstõttum olgglõsmättʼtõshaʹŋǩǩõõzz neʹttseeidain da facebookkâst .</td>
      </tr>
      <tr>
        <td>Saamen kielten etäyhteyksiä hyödyntävän opetuksen pilottihanke  on Utsjoen kunnan hallinnoima ja Saamelaiskäräjien koordinoima.</td>
        <td>Sääʹmǩiõli olgglõsõhttvuõđid äuʹǩǩeei mättʼtõõzz pilotthaʹŋǩǩõs lij Uccjooǥǥ kååʹdd vaaldšem da Sääʹmteeʹǧǧ koordinâʹsttem.</td>
      </tr>
      <tr>
        <td>Pilottihanketta rahoittaa opetus- ja kulttuuriministeriö.</td>
        <td>Pilotthaʹŋǩǩõõzz teäggad mättʼtõs- da kulttuurministeria.</td>
      </tr>
      <tr>
        <td>Pilottihankkeen tarkoituksena on parantaa saamelaisopetuksen saavutettavuutta saamelaisten kotiseutualueen ulkopuolella.</td>
        <td>Pilotthaʹŋǩǩõõzz miârkktõssân lij pueʹreed sääʹm-mättʼtõõzz õsttâmvuõđ säʹmmlai dommvuuʹd åålǥpeäʹlnn.</td>
      </tr>
      <tr>
        <td>Hanke antaa kaksi viikkotuntia perusopetusta/lukiokoulutusta täydentävää saamen kielen opetusta etäyhteyksin ympäri Suomen.</td>
        <td>Haʹŋǩǩõs oudd kueʹhtt čiâss neäʹttlest vuâđđmättʼtõõzz/lookkiškooultõõzz tiuddeei sääʹmǩiõl mättʼtõõzz olgglõsõhttvuõđin pirr Lääʹddjânnam.</td>
      </tr>
      <tr>
        <td>Tällä hetkellä hankkeen kautta saamen kielten opetusta saa 105 oppilasta ja opiskelijaa.</td>
        <td>Tän šiâtt haʹŋǩǩõõzz pääiʹǩ sääʹmǩiõl mättʼtõõzz vuäǯǯa 105 škooulneʹǩǩed da mättʼtõõtti.</td>
      </tr>
      <tr>
        <td>Hanke on saanut jatkorahoituksen 31.8.2023 asti.</td>
        <td>Haʹŋǩǩõs lij vuäǯǯam juätkkteäggtõõzz 31.8.2023 räjja.</td>
      </tr>
      <tr>
        <td>Lukuvuodelle 2022–2023 ilmoittautuminen avataan jälleen kevättalvella 2022.</td>
        <td>Lookkâmekka 2022-2023 iʹlmmtõõttmõõžž ääʹvee eʹpet ǩiđđtääʹlv 2022.</td>
      </tr>
      <tr>
        <td>Saamen kielten viikkoa vietetään 25.-31.10.2021 ja  Saamelaiskäräjät on kutsunut  kaikkia osallistumaan teemaviikolle esimerkiksi järjestämällä tapahtumia ja tuomalla saamen kieliä esille.</td>
        <td>Sääʹmǩiõli neäʹttel âʹnne 25.-31.10.2021 da Sääʹmteʹǧǧ lij kåččam pukid vuässõõttâd teeʹmmneäʹttla ouddmiârkkân riâššeeʹl noorõõttmõõžžid da puuʹteeʹl sääʹmǩiõlid õlmmsa.</td>
      </tr>
      <tr>
        <td>Kielikylpytuntien lisäksi saamelaisuuteen ja saamen kieliin voi tutustua  Oktavuohta – saamelaistietoa opetukseen  -nettisivuilla, josta löytyy runsaasti teemamateriaalia opetukseen.</td>
        <td>Ǩiõll-laauǥčiâssi lââʹssen säʹmmlažvuõʹtte da sääʹmǩiõlid vuäiʹt tobdstõõttâd Oktavuohta – sääʹmmteâtt mättʼtõʹsse – neʹttseeidain, koʹst käunnje jiânnai teeʹmmaunnâz mättʼtõʹsse.</td>
      </tr>
      <tr>
        <td>Lisäksi voit tilata saamelaisaiheiset kouluvierailut, mobiilipelit ja menetelmäpakan  Dihtosis -hankkeen nettisivuilta.</td>
        <td>Lââʹssen vuäitak tiʹllʼjed sääʹmteeʹmmlaid škooulkueʹssjummušid, mobiilsiõrid da mõõntõõllâmpaakk Dihtosis – haʹŋǩǩõõzz neʹttseeidain.</td>
      </tr>
      <tr>
        <td>Lisätietoja:</td>
        <td>Lââʹssteâđaid:</td>
      </tr>
      <tr>
        <td>Satu Pieski, hankepäällikkö  satu.pieski@edu.utsjoki.fi 040 5466 514</td>
        <td>Satu Pieski, haʹŋǩǩõsjååʹđteei  satu.pieski@edu.utsjoki.fi 040 5466 514</td>
      </tr>
      <tr>
        <td>Anni-Sofia Niittyvuopio, hankekoordinaattori  anni-sofia.niittyvuopio@samediggi.fi 040 5843 098</td>
        <td>Anni-Sofia Niittyvuopio, haʹŋǩǩõskoordinaattor   anni-sofia.niittyvuopio@samediggi.fi 040 5843 098</td>
      </tr>
      <tr>
        <td>www.saamenetaopetus.com  www.oktavuohta.com</td>
        <td>www.saamenetaopetus.com  www.oktavuohta.com</td>
      </tr>
    </table>
  </body>
</html>
