<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">barentsin_alueen_alkuperaiskansojen_huippukokous_brysselissa.html</prop>
  </header>
  <body>
    <tu>
      <tuv xml:lang="fin">
        <seg>Barentsin alueen alkuperäiskansojen huippukokous Brysselissä</seg>
      </tuv>
      <tuv xml:lang="sms">
        <seg>Bareents vuuʹd alggmeerai jõnnsååbbar Brysslest</seg>
      </tuv>
    </tu>
    <tu>
      <tuv xml:lang="fin">
        <seg>Suomen Saamelaiskäräjät ja Suomen Barentsin euroarktisen neuvoston puheenjohtajuus järjestävät yhteistyössä Euroopan parlamentin kanssa alkuperäiskansojen huippukokouksen Brysselissä 22.-24.3.2023.</seg>
      </tuv>
      <tuv xml:lang="sms">
        <seg>Lääʹdd Sääʹmteʹǧǧ da Lääʹdd Bareents euroaarktlaž suåvtõõzz saaǥǥjååʹđteeivuõtt reäʹšše õhttsažtuâjast Euroopp parlameeʹntin alggmeerai jõnnsåbbar Brysslest 22.-24.3.2023.</seg>
      </tuv>
    </tu>
    <tu>
      <tuv xml:lang="fin">
        <seg>Kokouksen keskeisiä teemoja ovat arktisen alueen ilmastonmuutos, Euroopan unionin pohjoiseen politiikkaan ja saamelaisiin liittyvät kysymykset sekä perinteinen tieto ja kulttuuriperintö saamelaisyhteisöissä.</seg>
      </tuv>
      <tuv xml:lang="sms">
        <seg>Såbbar kõskksaž teeʹm liâ aarktlaž vuuʹd äimmõsmuuttâs, Euroopp unioni tââvas politiʹǩǩe da säʹmmlaid õhttneei kõõččmõõžž di äʹrbbvuõđlaž teâtt da kulttuuräʹrbb sääʹmõhttsažkååʹddest.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaishuippukokous on ainutlaatuinen tilaisuus, joka tuo Suomen, Ruotsin ja Norjan saamelaiset ensi kertaa yhdessä ja suurella kokoonpanolla Brysseliin EU-päättäjien keskuuteen.</seg>
      </tuv>
      <tuv xml:lang="sms">
        <seg>Sääʹmjõnnsååbbar lij oʹdinakai vueiʹttempodd, kååʹtt põhtt Lääʹdd, Ruõcc da Taarr säʹmmlaid vuõss vuâra õõutsâjja da jõnn norrõõzzin Brysseela EU-mieʹrreeʹji kõskkvuõʹtte.</seg>
      </tuv>
    </tu>
    <tu>
      <tuv xml:lang="fin">
        <seg>Tavoitteena on edistää saamelaiskäräjien ja EU:n toimielinten välistä vuoropuhelua ja yhteistyötä sekä jakaa tietoa ja kokemuksia kestävän kehityksen tueksi.</seg>
      </tuv>
      <tuv xml:lang="sms">
        <seg>Täävtõssân lij viikkâd ooudâs Sääʹmteeʹǧǧ da EU tåimmorgaani kõskksaž vuârrsaakkeem da õhttsažtuâj di jueʹǩǩed teâđ da tobdlmid ǩeâllʼjeei ouddnummuž tuäʹrjjen.</seg>
      </tuv>
    </tu>
    <tu>
      <tuv xml:lang="fin">
        <seg>Huippukokouksen puhujiin kuuluvat mm. eduskunnan puhemies Matti Vanhanen, Suomen saamelaiskäräjien I varapuheenjohtaja Anni Koivisto, sekä Euroopan parlamentin puhemies Roberta Metsola.</seg>
      </tuv>
      <tuv xml:lang="sms">
        <seg>Jõnnsåbbar mainsteeʹjid koʹlle jm. parlameeʹnt saakkooumaž Matti Vanhanen, Lääʹdd Sääʹmteeʹǧǧ I väärrsaaǥǥjååʹđteeʹjj Anni Koivisto, di Euroopp parlameeʹnt saakkooumaž Roberta Metsola.</seg>
      </tuv>
    </tu>
    <tu>
      <tuv xml:lang="fin">
        <seg>Huippukokous nostaa esille myös saamelaista kulttuuria: Euroopan parlamentissa on esillä taiteilija Anders Sunnan taidenäyttely ja kokouksen ohjelmassa kuullaan musiikkia Niko Valkeapäältä, Anna Morottajalta ja Ailu Vallelta.</seg>
      </tuv>
      <tuv xml:lang="sms">
        <seg>Jõnnsååbbar kägg ouʹdde še sääʹmkulttuur: Euroopp parlameeʹntest lij kuâsttjemnalla čeäppõsneǩ Anders Sunna čeäppõsčuäjtõs da såbbar prograammâst kuulât Niko Valkeapää, Anna Morottaja da Ailu Valle musiikk.</seg>
      </tuv>
    </tu>
    <tu>
      <tuv xml:lang="fin">
        <seg>Huippukokouksen ohessa Barentsin alueellinen nuorisoneuvosto (Barents Regional Youth Council, BRYC) järjestää nuorisotapahtuman yhteistyössä EU-Sámi Youth Idea Lab hankkeen kanssa.</seg>
      </tuv>
      <tuv xml:lang="sms">
        <seg>Jõnnsåbbar lââʹssen Barents vooudlaž nuõrisuåvtõs (Barents Regional Youth Council, BRYC) reäšš nuõrišõddmõõžž õhttsažtuâjast EU-Sámi Youth Idea Lab haʹŋǩǩõõzzin.</seg>
      </tuv>
    </tu>
    <tu>
      <tuv xml:lang="fin">
        <seg>Barentsin euroarktinen neuvosto</seg>
      </tuv>
      <tuv xml:lang="sms">
        <seg>Bareents euroaarktlaž suåvtõs</seg>
      </tuv>
    </tu>
    <tu>
      <tuv xml:lang="fin">
        <seg>Barentsin euroarktinen neuvosto (Barents Euro–Arctic Council, BEAC) perustettiin Norjan aloitteesta vuonna 1993 annetulla Kirkkoniemen julistuksella Suomen, Norjan, Ruotsin ja Venäjän väliseksi yhteistyöfoorumiksi.</seg>
      </tuv>
      <tuv xml:lang="sms">
        <seg>Bareents euroaarktlaž suåvtõs (Barents Euro–Arctic Council, BEAC) vuâđđeeš Taarr alttõõzzâst eeʹjjest 1993 uvddum Ǩeârkknjaarǥ čõõđtõõzzin Lääʹdd, Taarr, Ruõcc da Ruõšš kõskksaž õhttsažtuâjjfoorumân.</seg>
      </tuv>
    </tu>
    <tu>
      <tuv xml:lang="fin">
        <seg>Venäjän hyökkäyssodan seurauksena yhteistyö Venäjän kanssa on jäädytetty kaikissa BEAC-konteksteissa ja jatkuu Suomen luomassa ”Friends of the Presidency” -formaatissa, johon kuuluvat Venäjää lukuun ottamatta muut BEAC-jäsenmaat ja EU.</seg>
      </tuv>
      <tuv xml:lang="sms">
        <seg>Ruõšš kõrmmlemvääin seuʹrrjõssân õhttsažtuâjj Ruõššjânnmin lij jiõŋtum pukin BEAC-konteeʹkstin da juätkkai Lääʹdd raajjâm ”Friends of the Presidency” -formaatâst, koozz koʹlle Ruõšš lokku vääʹldǩani jeeʹres BEAC-vuäzzlažjânnam da EU.</seg>
      </tuv>
    </tu>
    <tu>
      <tuv xml:lang="fin">
        <seg>Käytännön yhteistyötä tehdään työryhmissä, joihin myös neuvoa-antavan elimen erityisasemaa nauttiva alkuperäiskansojen työryhmä lukeutuu.</seg>
      </tuv>
      <tuv xml:lang="sms">
        <seg>Vueʹjj õhttsažtuâjaid tuejjeet tuâjj-jooukâst, koid še vuäppõsuʹvddi orgaan spesiaalsââʹj naaudšeei alggmeerai tuâjj-joukk lokkââvv.</seg>
      </tuv>
    </tu>
    <tu>
      <tuv xml:lang="fin">
        <seg>Työryhmän tavoitteena on alkuperäiskansojen intressien turvaaminen ja esille tuominen.</seg>
      </tuv>
      <tuv xml:lang="sms">
        <seg>Tuâjj-joouk täävtõssân liâ alggmeerai intreeʹss tuõrvvmõš da ouʹdde pohttmõš.</seg>
      </tuv>
    </tu>
    <tu>
      <tuv xml:lang="fin">
        <seg>Venäjän kanssa tehtävän yhteistyön jäädyttämisen seurauksena työtä on jatkettu Suomen, Ruotsin ja Norjan saamelaisten kesken.</seg>
      </tuv>
      <tuv xml:lang="sms">
        <seg>Ruõššjânnmin tuejjeem õhttsažtuâj jiõŋtem seuʹrrjõssân tuâj leät juõtkkum Lääʹdd, Ruõcc da Taarr säʹmmlai kõõsk.</seg>
      </tuv>
    </tu>
    <tu>
      <tuv xml:lang="fin">
        <seg>Heillä on keskeinen rooli myös huippukokouksen valmistelussa.</seg>
      </tuv>
      <tuv xml:lang="sms">
        <seg>Seeʹst lij kõskksaž rool še jõnnsåbbar valmštõõllmõõžžâst.</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja</seg>
      </tuv>
      <tuv xml:lang="sms">
        <seg>Lââʹssteâđ</seg>
      </tuv>
    </tu>
    <tu>
      <tuv xml:lang="fin">
        <seg>Jari Vilén Barentsin euroarktisen neuvoston virkamieskomitean (CSO) puheenjohtaja, Suurlähettiläs +358 295 350 381 jari.vilen@formin.fi</seg>
      </tuv>
      <tuv xml:lang="sms">
        <seg>Jari Vilén Bareents euroaarktlaž suåvtõõzz veʹrǧǧneǩkomitea (CSO) saaǥǥjååʹđteeʹjj, Ambassneǩ +358 295 350 381 jari.vilen@formin.fi</seg>
      </tuv>
    </tu>
    <tu>
      <tuv xml:lang="fin">
        <seg>Anni Koivisto Alkuperäiskansojen työryhmän puheenjohtaja, Saamelaiskäräjien 1. varapuheenjohtaja +358 40 415 5969 anni.koivisto@samediggi.fi</seg>
      </tuv>
      <tuv xml:lang="sms">
        <seg>Anni Koivisto Alggmeerai tuâjj-joouk saaǥǥjååʹđteeʹjj, Sääʹmteeʹǧǧ 1. väärrsaaǥǥjååʹđteeʹjj +358 40 415 5969 anni.koivisto@samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>https://www.samisummit.org/</seg>
      </tuv>
      <tuv xml:lang="sms">
        <seg>https://www.samisummit.org/</seg>
      </tuv>
    </tu>
  </body>
</tmx>
