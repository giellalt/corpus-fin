<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">saamelaiskarajat_ja_oikeusministerio_neuvottelivat_saamelaiskarajien_vaalien_ajankohdasta.html</prop>
  </header>
  <body>
    <tu>
      <tuv xml:lang="fin">
        <seg>Saamelaiskäräjät ja oikeusministeriö neuvottelivat saamelaiskäräjien vaalien ajankohdasta</seg>
      </tuv>
      <tuv xml:lang="sms">
        <seg>Sääʹmteʹǧǧ da vuõiggâdvuõttministeria saǥstõʹlle sääʹmteeʹǧǧ vaali äiʹǧǧpoodd pirr</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät ja oikeusministeriö kävivät saamelaiskäräjälain 9 §:n mukaisen neuvottelun 5.6.2019 saamelaiskäräjien vaalien ajankohdasta.</seg>
      </tuv>
      <tuv xml:lang="sms">
        <seg>Sääʹmteʹǧǧ da vuõiggâdvuõttministeria õʹnne sääʹmteʹǧǧlääʹjj 9 § meâldlaž saǥstõõllmõõžž 5.6.2019 sääʹmteeʹǧǧ vaali äiʹǧǧpoodd pirr.</seg>
      </tuv>
    </tu>
    <tu>
      <tuv xml:lang="fin">
        <seg>Oikeusministeriö selvittää pikaisesti saamelaiskäräjävaalien ajankohtaan liittyvää kysymystä Rinteen hallitusohjelmakirjauksen mukaisesti.</seg>
      </tuv>
      <tuv xml:lang="sms">
        <seg>Vuõiggâdvuõttministeria seʹlvvad sõõrǥab sääʹmteʹǧǧvaali äiʹǧǧpoʹdde kuulli kõõččmõõžž Rinne halltõsprogrammǩerjjõõzz meâldlanji.</seg>
      </tuv>
    </tu>
    <tu>
      <tuv xml:lang="fin">
        <seg>Tavoitteena olisi antaa hallituksen esitys, jolla muutettaisiin saamelaiskäräjälakia.</seg>
      </tuv>
      <tuv xml:lang="sms">
        <seg>Täävtõssân leʹčči uʹvdded halltõõzz eʹtǩǩõõzz, koin muuttčed sääʹmteʹǧǧlääʹjj.</seg>
      </tuv>
    </tu>
    <tu>
      <tuv xml:lang="fin">
        <seg>Lakia muutettaisiin siten, että nykyisen Saamelaiskäräjien toimikautta jatkettaisiin ja vaaleja siirrettäisiin.</seg>
      </tuv>
      <tuv xml:lang="sms">
        <seg>Lääʹjj muuttčed nuʹtt, što ânnʼjõž Sääʹmteeʹǧǧ tuåimmpââʹj juätkčid da vaalid seerdčid.</seg>
      </tuv>
    </tu>
    <tu>
      <tuv xml:lang="fin">
        <seg>Esityksen taustalla on YK:n ihmisoikeuskomitean helmikuussa 2019 antamat kaksi ratkaisua, joiden mukaan Suomen tulee arvioida uudelleen saamelaiskäräjistä annetun lain 3 § varmistaakseen, että edellytykset äänioikeudelle Saamelaiskäräjien vaaleissa määritellään ja niitä sovelletaan kunnioittaen saamelaisten oikeutta käyttää sisäistä itsemääräämisoikeuttaan kansalais- ja poliittisia oikeuksia koskevan yleissopimuksen 25 ja 27 artiklan mukaisesti.</seg>
      </tuv>
      <tuv xml:lang="sms">
        <seg>Eʹtǩǩõõzz tueʹǩǩen lie ÕM ooumažvuõiggâdvuõttkomitea täʹlvvmannust 2019 uʹvddem kuõʹhtt čåuddmõõžž, koi mieʹldd Lääʹddjânnam âlgg oʹđđest ärvvtõõllâd sääʹmteeʹǧǧest uvddum lääʹjj 3 § tõn ainsmâʹttem diõtt, što õudldõõzzid Sääʹmteeʹǧǧ vaalin meäʹrtõõlât da tõid suåvldet ciʹsttjeeʹl säʹmmlai vuõiggâdvuõđ ââʹnned siiʹsǩlaž jiõččmeäʹrreemvuõiggâdvuõđâs meerlaž- da poliittlaž vuõiggâdvuõđid kuõskki õõlmâs-suåppmõõžž 25 da 27 artikla meâldlanji.</seg>
      </tuv>
    </tu>
    <tu>
      <tuv xml:lang="fin">
        <seg>”Saamelaiskäräjien vaalien ajankohdan siirtäminen on erittäin monisyinen asia.</seg>
      </tuv>
      <tuv xml:lang="sms">
        <seg>”Sääʹmteeʹǧǧ vaali äiʹǧǧpoodd serddmõš lij samai måkkai äʹšš.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät pitää tärkeänä, että asia selvitetään mahdollisimman nopeasti”, toteaa II varapuheenjohtaja Tuomas Aslak Juuso.</seg>
      </tuv>
      <tuv xml:lang="sms">
        <seg>Sääʹmteʹǧǧ âânn täʹrǩǩen, što ääʹšš seʹlvvtet sõõrǥmõõzz mieʹldd”, tuâtt II väärrsaaǥǥjååʹđteei Tuomas Aslak Juuso.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien kokous käsittelee vaalien ajankohta -asiaa seuraavassa kokouksessaan 18.6.2019 .</seg>
      </tuv>
      <tuv xml:lang="sms">
        <seg>Sääʹmteeʹǧǧ sååbbar ǩiõttʼtââll vaali äiʹǧǧpodd -ääʹšš pueʹtti såbbreʹstes 18.6.2019.</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja:</seg>
      </tuv>
      <tuv xml:lang="sms">
        <seg>Lââʹssteâđ:</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien II varapuheenjohtaja Tuomas Aslak Juuso puh. 040 1871 331, tuomas.juuso(at)samediggi.fi</seg>
      </tuv>
      <tuv xml:lang="sms">
        <seg>Sääʹmteeʹǧǧ II väärrsaaǥǥjååʹđteei Tuomas Aslak Juuso teʹl. 040 1871 331, tuomas.juuso(at)samediggi.fi</seg>
      </tuv>
    </tu>
  </body>
</tmx>
