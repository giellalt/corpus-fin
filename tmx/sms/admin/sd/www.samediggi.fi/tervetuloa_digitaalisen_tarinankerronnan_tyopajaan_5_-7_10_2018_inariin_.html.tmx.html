<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Tervetuloa digitaalisen tarinankerronnan työpajaan 5.-7.10.2018 Inariin!</td>
        <td>Tiõrvpueʹttem digitaalʼlaž mušttlem tuâjjpäjja 5.-7.10.2018 Aanra!</td>
      </tr>
      <tr>
        <td>Työpajassa keskitytään nuorten kokemuksiin ja ajatuksiin itsemurhien ehkäisystä ja mielen hyvinvoinnista saamelaisnuorten keskuudessa.</td>
        <td>Tuâjjpääʹjest vuäjjnet nuõri ǩiõččlâsttmõõžžid da jurddjid jiõččhiâvtummši cõggmõõžžâst da miõl pueʹrrvââjjmõõžžâst sääʹmnuõri seʹst.</td>
      </tr>
      <tr>
        <td>Työpaja on tarkoitettu saamelaisille nuorille Suomesta, Ruotsista ja Norjasta.</td>
        <td>Tuâjjpääʹjj lij jurddum sääʹm nuõrid Lääʹddjânnmest, Ruõccâst da Taarrâst.</td>
      </tr>
      <tr>
        <td>Osallistujat voivat olla 16 ‒ 30 -vuotiaita.</td>
        <td>Vuässõõtti vuäiʹtte leeʹd 16 ‒ 30 -âkksa.</td>
      </tr>
      <tr>
        <td>Työpaja järjestetään Sajoksessa, Inarissa.</td>
        <td>Tuâjjpääʹj riâššât Sajoozzâst, Aanrest.</td>
      </tr>
      <tr>
        <td>Työskentely alkaa perjantaina 5.10. illalla ja kestää sunnuntai-iltapäivään.</td>
        <td>Tuejjummuš älgg piâtnâc 5.10. jeäʹǩǩää da peštt pâʹsspeeiʹv jeäʹǩǩespeeiʹv räjja.</td>
      </tr>
      <tr>
        <td>Järjestäjät kustantavat matka- ja majoituskulut sekä ateriat.</td>
        <td>Riâšši mähss mäʹtǩǩ- da instemkuulid di porrmõõžžid.</td>
      </tr>
      <tr>
        <td>Tavoitteena on jakaa tarinankerronnan avulla kokemuksia ja ideoita itsemurhien ehkäisystä ja mielen hyvinvoinnin tukemisesta saamelaisnuorten yhteisöissä.</td>
        <td>Mieʹrren lij jueʹǩǩed mušttlem veäkka ǩiõččlâsttmõõžžid da jurddjid jiõččhiâvtummši cõggmest da miõl pueʹrrvââjjam tuärjjummšest sääʹmnuõri seʹst.</td>
      </tr>
      <tr>
        <td>Osallistujat oppivat, kuinka kertomuksesta tehdään digitaalinen tarina hyödyntäen Adobe Final Cut Pro -ohjelmaa.</td>
        <td>Vuässõõđi mättje, mõõn nalla mainnsest raajât digitaalʼlaž mušttlõõzz ââʹneeʹl äuʹǩǩen Adobe Final Cut Pro -prograamm.</td>
      </tr>
      <tr>
        <td>Työpaja huipentuu siihen, että osallistujilla on mahdollisuus jakaa tarinansa ryhmälle.</td>
        <td>Tuâjjpääʹjest vuässõõtti vuäiʹtte jueʹǩǩed mušttlõõzzâs jouʹǩǩe.</td>
      </tr>
      <tr>
        <td>Digitaalisen tarinankerronnan työpajaan voi osallistua 10‒15 saamelaisnuorta, jotka työskentelevät ammattitaitoisen fasilitaattoritiimin kanssa.</td>
        <td>Digitaalʼlaž mušttlem tuâjjpäjja vuäiʹtte vuässõõttâd 10‒15 sääʹmnuõr, kook tuejjee ämmat-täiddsaž fasilitaattortiimin.</td>
      </tr>
      <tr>
        <td>Digitaalisen tarinankerronnan menetelmä tukee osallistujia käyttämään teknologiaa omien tarinoidensa kerronnassa.</td>
        <td>Digitaalʼlaž mušttlem mõõntõõllmõš tuärjjad vuässõõttjid ââʹnned teknologia jiiʹjjez mušttlummšin.</td>
      </tr>
      <tr>
        <td>Fasilitaattorit tarjoavat osallistujille tarinasyötteen, joka auttaa heitä aloittamaan tarinan rakentamisen.</td>
        <td>Fasilitaattoor taʹrjjee vuässõõtjid oođâsveeʹrd, kååʹtt vieʹǩǩat siʹjjid altteed mušttlõõzz raajjmõõžž.</td>
      </tr>
      <tr>
        <td>Osallistujat voivat laatia tarinansa yksin tai pienissä ryhmissä.</td>
        <td>Vuässõõđi vuäiʹtte raajjâd mušttlõõzzid õhttu leʹbe uʹcc jooukin.</td>
      </tr>
      <tr>
        <td>Tarinat keskittyvät mielenterveyteen ja mielen hyvin-vointiin, itsemurhien ehkäisyyn, psyykkiseen kestävyyteen ja yhteisön toimintaan saamelaisnuorten näkökulmasta.</td>
        <td>Mušttlõõzz koʹlle miõltiõrvâsvuõʹtte da miõl pueʹrrvââjjma, jiõččhiâvtummši cõggma, psyyklaž ǩiõrddmõʹšše da õõutstõõzz tuåimmjummša sääʹmnuõri vueiʹnnemkuuʹlmest.</td>
      </tr>
      <tr>
        <td>Osallistujille tarjotaan myös mahdollisuus jakaa tarinansa osana tutkimusta ja viestintää arktisen neuvoston päättäjille.</td>
        <td>Vuässõõđjid taʹrjjeet še vueiʹttemvuõđ jueʹǩǩed mušttlõõzzâs vueʹssen tuʹtǩǩummšest da saaǥǥtummšest aarktlaž suåvtõõzz tuʹmmjeeʹjid.</td>
      </tr>
      <tr>
        <td>Tarinoiden rakentamisen lisäksi osallistujat kuulevat arktisen neuvoston ja sen kestävän kehityksen työryhmän työstä, itsemurhien ehkäisystä ja tutkimusetiikasta.</td>
        <td>Mušttlõõzzi raajjâm lââʹssen vuässõõtti koʹlle aarktlaž suåvtõõzz da tõn ǩeâllʼjeei ouddnummuž tuâjj-joouk tuâj pirr, jiõččhiâvtummši cõggâm pirr da tuʹtǩǩeemetiikk pirr.</td>
      </tr>
      <tr>
        <td>Työpajan järjestää Suomen saamelaiskäräjien nuorisoneuvosto yhteistyössä kanadalaisen asian-tuntijatiimin, sosiaali- ja terveysministeriön ja arktisen neuvoston kanssa.</td>
        <td>Tuâjjpääʹj reäʹšše Lääʹddjânnam sääʹmteeʹǧǧ nuõrisuåvtõs õõutveäkka kanadallaš äʹšštobdditiimin, sosiaal- da tiõrvâsvuõttministeriain da aarktlaž suåvtõõzzin.</td>
      </tr>
      <tr>
        <td>Se on osa arktisen neuvoston projektia Circumpolar Resilience, Engagement and Action Through Story (CREATeS).</td>
        <td>Tõt lij vueʹssen aarktlaž suåvtõõzz projeeʹktest Circumpolar Resilience, Engagement and Action Through Story (CREATeS).</td>
      </tr>
      <tr>
        <td>Työpajan työskentelykieli on englanti, mutta tulkkaus saamen kielille on tarjolla.</td>
        <td>Tuâjjpääʹj tuejjeemǩiõllân lij eŋglõsǩiõll, leša tuʹlǩǩummuš sääʹmǩiõlid lij taʹrjjummšest.</td>
      </tr>
      <tr>
        <td>Työpaja on osa arktisen alueen kansallisten työpajojen sarjaa.</td>
        <td>Tuâjjpääʹjj lij vueʹssen aarktlaž vuuʹd meersaž tuâjjpaaʹji rääidast.</td>
      </tr>
      <tr>
        <td>Sajoksessa, Inarissa, järjestetään 30.1.-1.2.2019 sarjan päättävä työpaja, johon voi osallistua arktisen alueen eri alkuperäiskansojen nuoria.</td>
        <td>Sajoozzâst, Aanrest, riâššât 30.1.-1.2.2019 rääid ǩiõrǥteei tuâjjpääʹj, koozz vuäiʹtte vuässõõttâd aarktlaž vuuʹd jeeʹres alggmeerai nuõr.</td>
      </tr>
      <tr>
        <td>Lisätiedot ja ilmoittautumiset 30.9.2018 mennessä:</td>
        <td>Lââʹssteâđ da iʹlmmtõõttmõõžž 30.9.2018 mõõneeʹst:</td>
      </tr>
      <tr>
        <td>Kaisa Tapiola-Länsman, kaisa.tapiola-lansman@samediggi.fi, 050 382 5179</td>
        <td>Kaisa Tapiola-Länsman, kaisa.tapiola-lansman@samediggi.fi, 050 382 5179</td>
      </tr>
    </table>
  </body>
</html>
