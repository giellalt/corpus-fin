<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaisten kulttuuri- ja kielipesätoiminta Suomessa</td>
        <td>Säʹmmlai kulttuur- da ǩiõllpieʹsstuåimmjummuš</td>
      </tr>
      <tr>
        <td>Täältä voit lukea tarkemmin Suomen saamelaisten kielipesätoiminnasta ja sen hallinnoinnista.</td>
        <td>Tääiʹben vuäitak lookkâd tääʹrǩben Lääʹddjânnam säʹmmlai ǩiõllpieʹsstuåim da tõn vaaldšem pirr.</td>
      </tr>
      <tr>
        <td>Saamelaisten kulttuuri- ja kielipesätoiminta on laajentunut viime vuosina voimakkaasti.</td>
        <td>Säʹmmlai kulttuur- da ǩiõllpieʹsstuåimm lij šorrnam kõrrsânji mââimõs iiʹjji.</td>
      </tr>
      <tr>
        <td>Ensimmäinen kokeiluluontoinen kielipesä saamelaisalueella oli Sevettijärven koltansaamenkielinen ryhmä, joka toimi muutamia kuukausia vuonna 1993, mutta ei vielä johtanut pysyvään toimintaan.</td>
        <td>Vuõssmõs ǩiõllpieʹss ǩiõččlõddâm-miõlâst leäi sääʹmvuuʹdest Čeʹvetjääuʹr nuõrttsääʹmǩiõllsaž joukk, kååʹtt tuåimmji muäʹdd määnpââʹj eeʹjjest 1993, leša tõt ij veâl viikkâm põõšši tuåimmjummša.</td>
      </tr>
      <tr>
        <td>Vuonna 1997 aloittivat samoihin aikoihin Anarâškielâ servi ry:n eli Inarinsaamen kielen yhdistyksen inarinsaamenkielinen kielipesä Inarin kirkonkylässä ja Inarin kunnan hallinnoimat inarinsaamen kielipesä Ivalossa ja koltansaamen kielipesä Sevettijärvellä.</td>
        <td>Eeʹjjest 1997 alttee seämma poodd Anarâškielâ servi rõ leʹbe Aanarsääʹmǩiõl õhttõõzz aanarsääʹmǩiõllsaž ǩiõllpieʹss Aanar ceerkavsiidâst da Aanar kååʹdd vaaldšem aanarsääʹm ǩiõllpieʹss Âʹvvlest da nuõrttsääʹm ǩiõllpieʹss Čeʹvetjääuʹrest.</td>
      </tr>
      <tr>
        <td>Aluksi kielipesät toimivat erilaisilla projektirahoituksilla.</td>
        <td>Aalǥâst ǩiõllpieʹzz tuåimmje jeeʹresnallšem projeʹktt-teäggtõõzzivuiʹm.</td>
      </tr>
      <tr>
        <td>Inarinsaamen kielen yhdistyksen kielipesä on jatkanut tauotta, ja vuonna 2009 saatiin inarinsaamen kielipesä Ivaloon ja vuonna 2011 toinen ryhmä Inariin.</td>
        <td>Aanarsääʹmǩiõl õhttõõzz ǩiõllpieʹss lij juätkkam årsteǩani, da eeʹjjest 2009 vuåǯǯuš aanarsääʹm ǩiõllpieʹzz Âʹvvla da eeʹjjest 2011 nuuʹbb joouk Aanra.</td>
      </tr>
      <tr>
        <td>Ensimmäinen pohjoissaamen kielipesä perustettiin Vuotsoon vuonna 2007.</td>
        <td>Vuõssmõs tâʹvvsääʹm ǩiõllpieʹzz aalǥteš Vuâččast eeʹjjest 2007.</td>
      </tr>
      <tr>
        <td>Koltansaamenkielinen toiminta pääsi tauon jälkeen käyntiin vuonna 2008 Ivalossa ja 2010 Sevettijärvellä.</td>
        <td>Nuõrttsääʹmǩiõllsaž tuåimm piâzzi eʹpet oʹđđest jåttjed eeʹjjest 2008 Âʹvvlest da 2010 Čeʹvetjääuʹrest.</td>
      </tr>
      <tr>
        <td>Pohjoissaamenkielisiä ryhmiä on perustettu seuraavasti: vuonna 2012 Utsjoelle ja Karigasniemelle, 2013 Helsinkiin, 2015 Ouluun, Rovaniemelle ja Sodankylään ja 2018 Nuorgamiin sekä Enontekiön Hettaan.</td>
        <td>Tâʹvvsääʹmǩiõllsaž joouk lie aalǥtum nääiʹt: eeʹjjest 2012 Uccjoʹǩǩe da Karigasnjaʹrǧǧe, 2013 Heʹlssna, 2015 Oulu-gåårda, Ruäʹvnjaʹrǧǧe da Suäʹđjla da 2018 Nuorggma di Jeänõõǥǥ Hetta-siʹjdde.</td>
      </tr>
      <tr>
        <td>Helsingin kielipesä lopetti toimintansa vuonna 2018.</td>
        <td>Heʹlssen ǩiõllpieʹss jõõski tuåimmjummuž eeʹjjest 2018, da Čeʹvetjääuʹr ǩiõllpieʹsstuåimm årsti še seämma ääiʹj.</td>
      </tr>
      <tr>
        <td>Saamelaisten kulttuuri- ja kielipesäryhmiä toimii tällä hetkellä yhteensä 12, joista kaksi koltansaamenkielistä, kolme inarinsaamenkielistä ja seitsemän pohjoissaamenkielistä.</td>
        <td>Säʹmmlai kulttuur- da ǩiõllpieʹssjoouk tuåimmje tän poodd õhttsiʹžže 12, koin õhtt lij nuõrttsääʹmǩiõllsaž, kolmm lie aanarsääʹmǩiõllsa da kääuʹc lie tâʹvvsääʹmǩiõllsa.</td>
      </tr>
      <tr>
        <td>Saamelaisten kielipesätoiminnan hallinnoiminen</td>
        <td>Säʹmmlai ǩiõllpieʹsstuåim vaaldšummuš</td>
      </tr>
      <tr>
        <td>Opetus- ja kulttuuriministeriö myöntää vuosittain rahoituksen saamelaisten kulttuuri- ja kielipesätoiminnan turvaamiseksi.</td>
        <td>Mättʼtõs- da kulttuurministeria meâtt juõʹǩǩ eeʹjj teäggtõõzz säʹmmlai kulttuur- da ǩiõllpieʹsstuåim staanâm diõtt.</td>
      </tr>
      <tr>
        <td>Koska kielipesätoiminta ei ole lakisääteistä, sille ei ole omaa, pysyvää sijaa valtion budjetissa, joten rahoitus myönnetään vuodeksi kerrallaan.</td>
        <td>Ko ǩiõllpieʹsstuåimm ij leäkku lääʹjjmeâldlaž, tõõzz ij leäkku jiiʹjjes, põõšši sââʹjj riikk budjeeʹttest, nuʹtt-ba teäggtõõzz miõđât õõut eeǥǥas vuârstes.</td>
      </tr>
      <tr>
        <td>Tätä rahoitusta koordinoi Saamelaiskäräjät.</td>
        <td>Tän teäggtõõzz koordinâstt Sääʹmteʹǧǧ.</td>
      </tr>
      <tr>
        <td>Kielipesätoimintaa järjestävät kunnat, kaupungit ja järjestöt hakevat rahaa Saamelaiskäräjiltä, ja rahoituksen jakautuminen perustuu yhteisiin neuvotteluihin ja Saamelaiskäräjien kielineuvoston päätökseen.</td>
        <td>Ǩiõllpieʹsstuåim riâšši kååʹdd, gåårad da organisaatio åʹcce tieʹǧǧ Sääʹmteeʹǧǧest, da teäggtõõzz juâkkõõttmõõžž vuâđđan lie õhttsaž saǥstõõllmõõžž da Sääʹmteeʹǧǧ ǩiõllsuåvtõõzz tuʹmmstõk.</td>
      </tr>
      <tr>
        <td>Valtion rahoitus on tarkoitettu välttämättömiin toimintakuluihin, ja toiminnan järjestäjän odotetaan maksavan toiminnasta omavastuuosuutena vähintään 15 %.</td>
        <td>Riikk teäggtõs lij jurddum vieʹltʼteʹmes tuåimmjemkoolaid, da tuåim riâššjest vueʹrdet, što tõt mähss tuåimmjummšest jiõččvaʹstteemvueʹssen uuʹccmõsân 15 %.</td>
      </tr>
      <tr>
        <td>Kielipesiä hallinnoivat enimmäkseen kunnat ja kaupungit, joissa ryhmiä toimii.</td>
        <td>Jäänmõsân ǩiõllpieʹzzid vaaldše kååʹdd da gåårad, koin joouk tuåimmje.</td>
      </tr>
      <tr>
        <td>Kysymys on siis kunnallisesta varhaiskasvatuksesta, johon liittyy tavanomainen hakumenettely ja lapsen huoltajilta perittävä varhaiskasvatusmaksu.</td>
        <td>Nääiʹt kõõččmõš lij kååddlaž ouddpeâmmast, koozz kooll takai ooccâm-mõõntõõllmõš da päärna huõlteeʹjin peʹrrjum ouddpeâmm-mähss.</td>
      </tr>
      <tr>
        <td>Inarissa kolmea inarinsaamenkielistä ryhmää hallinnoi Anarâškielâ servi ry. Inarin kunnalla on ostopalvelusopimus järjestön kanssa, joten perheille kyse on kunnallisesta varhaiskasvatuksesta.</td>
        <td>Aanrest koolm aanarsääʹmǩiõllsa joouk vaaldšeeʹjen lij Anarâškielâ servi rõ. Aanar kååʹddest lij vuäʹsttemkääzzkõs-suåppmõš organisaatioin, nuʹtt-ba piârrjid kõõččmõõžžâst lij kååddlaž ouddpeâmm.</td>
      </tr>
      <tr>
        <td>Koko saamelaisten kulttuuri- ja kielipesätoiminnan historian aikana myös pari muuta järjestöä on järjestänyt kielipesätoimintaa.</td>
        <td>Säʹmmlai kulttuur- ja ǩiõllpieʹsstuåim puk historia äiʹǧǧen še muäʹdd jeeʹres organisaatio lie riâššâm ǩiõllpieʹsstuåim.</td>
      </tr>
      <tr>
        <td>Pedagogisesti ja hallinnollisesti näin vaativan toiminnan pyörittäminen vapaaehtoistyön pohjalta on osoittautunut hyvin haastavaksi.</td>
        <td>Pedagooglânji da vaaldšmallânji nääiʹt väʹǯǯlõs tuåim joortummuš lij čuäʹjtõõttâm pääʹlǩteʹmes tuâjjan čuuʹt väʹǯǯlen joorted.</td>
      </tr>
      <tr>
        <td>Saamelaiskäräjillä toimii määräaikainen kielipesäohjaaja, jonka tehtäviin kuuluu avustusten hallinnointi, kielipesätyöntekijöiden pedagoginen tukeminen, vanhempien neuvonta ja toiminnan yleinen valvominen ja kehittäminen.</td>
        <td>Sääʹmteeʹǧǧest reâugg mieʹrräiggsaž ǩiõllpieʹssoʹhjjeei, koon tuâjaid koʹlle veäʹǩǩvuõđi vaaldšummuš, ǩiõllpieʹsstuâjjlai pedagooglaž tuärjjummuš, puärrsi vuäʹpstummuš da tuåim takai vuåppmõš da ooudâsviikkmõš.</td>
      </tr>
      <tr>
        <td>Häneen saa ensisijaisesti olla yhteydessä kaikkiin kielipesätoimintaan liittyvissä kysymyksissä.</td>
        <td>Suʹnne vuäǯǯ vuõss-sâjjsânji leeʹd õhttvuõđâst pukin ǩiõllpieʹsstueiʹmme kuulli kõõččmõõžžin.</td>
      </tr>
      <tr>
        <td>Kielipesäohjaajan yhteystiedot löytyvät täältä .</td>
        <td>Ǩiõllpieʹssoʹhjjeei õhttvuõtt-teâđ käunnʼje tääiʹben .</td>
      </tr>
      <tr>
        <td>Lisäksi kulttuuri- ja kielipesätoimintaa valvoo Saamelaiskäräjien kieliturvasihteeri .</td>
        <td>Lââʹssen kulttuur- da ǩiõllpieʹsstuåim vuäpp Sääʹmteeʹǧǧ ǩiõllstaanpiisar .</td>
      </tr>
      <tr>
        <td>Toimintaa koskevat päätökset laatii Saamelaiskäräjien kielineuvosto ja laajempia linjauksia tekee käräjien yleiskokous .</td>
        <td>Tuåim kuõskki tuʹmmstõõǥǥid tuʹmmai Sääʹmteeʹǧǧ ǩiõllsuåvtõs da šuurab linjjummšid tuejjad Sääʹmteeʹǧǧ tiuddsååbbar .</td>
      </tr>
      <tr>
        <td>Kielipesätoiminnan tarve ja kysyntä on tällä hetkellä suurempaa kuin valtion rahoituksen turvaamat edellytykset toiminnan järjestämiseen.</td>
        <td>Ǩiõllpieʹsstuåim tarbb da haall lij tän poodd šoorab ko riikk teäggtõõzz staanâm oudldõõzz lie tuåim riâššmõʹšše.</td>
      </tr>
      <tr>
        <td>Rahoituksen sanelemien reunaehtojen lisäksi pula koulutetuista, kielitaitoisista työntekijöistä vaikeuttaa kielipesätoiminnan ja muun kieltä ja kulttuuria elvyttävän toiminnan järjestämistä monilla alueilla.</td>
        <td>Teäggtõõzz mieʹrreem määinai lââʹssen vääʹnnvuõtt škooultum, ǩiõlltäiddsaž tuâjjlain vaiggsmâtt ǩiõllpieʹsstuåim da jeeʹres ǩiõl da kulttuur jeällteei tuåimi riâššmõõžž määŋgin vuuʹdin.</td>
      </tr>
      <tr>
        <td>Saamelaiskäräjät asettaa rahoituspäätöksissään etusijalle jo olemassaolevien kielipesien jatkuvuuden, mutta pyrkii myös pitkäjänteisesti edistämään rahoituksen kasvua ja toiminnan laajentamista.</td>
        <td>Sääʹmteʹǧǧ peejj teäggtemtuʹmmstõõǥǥin vuõss-sâjja juʹn tuåimmjeei ǩiõllpieʹzzi juätkkjummuž, leša pârgg še oouʹdeed teäggtõõzz šorrnummuž da tuåimmjem šuurummuž kuuʹǩǩab ääiʹj plaanin.</td>
      </tr>
      <tr>
        <td>Varhaiskasvatusalan ammattilaisten koulutus ja täydennyskoulutus ( lue lisää esimerkiksi täältä ) lisäävät omalta osaltaan saamelaisen varhaiskasvatuksen henkilöresursseja.</td>
        <td>Ouddpeâmmsueʹrj ämmatniiʹǩǩi škooultõs da tiuddeemškooultõs ( looǥǥ lââʹzz ouddmiârkkân tääiʹben ) lââʹzzte jiiʹjjes peäʹlest sääʹm ouddpeâmm tuâjjlažresuursid.</td>
      </tr>
      <tr>
        <td>Uuden saamenkielisen kielipesän perustamista toivovien tahojen kannattaa olla yhteydessä Saamelaiskäräjiin – selvitetään yhdessä, miten asiassa voidaan edetä!</td>
        <td>Jõs tuäivak ođđ sääʹmǩiõllsaž ǩiõllpieʹzz aalǥtummuž, kannat leeʹd õhttvuõđâst Sääʹmtegga – väʹlddep õõutveäkka seeʹlv, mõõn nalla ääʹššest vuäitt ouddned!</td>
      </tr>
    </table>
  </body>
</html>
