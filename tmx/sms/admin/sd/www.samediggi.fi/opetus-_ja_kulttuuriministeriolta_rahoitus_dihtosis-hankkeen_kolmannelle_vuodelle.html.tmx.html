<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Opetus- ja kulttuuriministeriöltä rahoitus Dihtosis-hankkeen kolmannelle vuodelle</td>
        <td>Mättʼtõs- da kulttuurministeriast teäggtõs Dihtosis-haʹŋǩǩõõzz kuälmad ekka</td>
      </tr>
      <tr>
        <td>Saamelaiskäräjien Nuorisoneuvoston ja Nuorten Akatemian Dihtosis-hankkeen toimintaa laajennetaan myös alakouluihin.</td>
        <td>Sääʹmteeʹǧǧ Nuõrisuåvtõõzz da Nuõri Akademia Dihtosis- haʹŋǩǩõõzz tuåimmjummuž veeideed še vueʹllškoouʹlid.</td>
      </tr>
      <tr>
        <td>– Opetus- ja kulttuuriministeriön myöntämä rahoitus antaa nuorisoneuvostolle mahdollisuuden jatkaa tarpeellista työtä tietoisuuden lisäämiseksi.</td>
        <td>– Mättʼtõs- da kulttuurministeria miõttâm teäggtõs oudd nuõrisuåvtõʹsse vueiʹttemvuõđ juäʹtǩǩed tarbbsõs tuâi tieʹttemvuõđ lââʹzztummšen.</td>
      </tr>
      <tr>
        <td>Kouluvierailut ovat olleet erittäin suosittuja, mikä tuo esille myös niiden tarpeellisuuden.</td>
        <td>Škooulkueʹssreeis lie leämmaš õnnum samai pueʹrren, mii pohtt õuʹdde še tõõi taʹrbbesvuõđ.</td>
      </tr>
      <tr>
        <td>Kouluvierailuja on tilattu pääasiassa eteläiseen Suomeen, joten olemme samalla myös saavuttaneet kotiseutualueen ulkopuolella asuvia saamelaisnuoria.</td>
        <td>Škooulkueʹssreeisaid lie tiʹllʼjam vueiʹvvääʹššest Saujjlääʹddjânnma, de tõn diõtt mij leäʹp seämmast õsttâm še dommvuuʹd åålǥpeäʹlnn jälsteei sääʹmnuõrid.</td>
      </tr>
      <tr>
        <td>Odotamme innolla projektin jatkamista ja toivomme vierailujen vakiintuvan luonnolliseksi osaksi opetusta, toteaa Saamelaiskäräjien nuorisoneuvoston puheenjohtaja Anni-Sofia Niittyvuopio.</td>
        <td>Vueʹrddep ooddin projeeʹkt juätkkmõõžž da tuäivvap, što kueʹssreeisain šâdd luâđlaž vueʹssen mättʼtõõzz, tuâtt Sääʹmteeʹǧǧ nuõrisuåvtõõzz saaǥǥtuõʹllʼjeei Anni-Sofia Niittyvuopio.</td>
      </tr>
      <tr>
        <td>Saamelaiskäräjien nuorisoneuvoston ja Nuorten Akatemian Dihtosis-yhteishankkeen avulla on tehty kahden lukuvuoden ajan saamelaisuutta tutuksi yläkouluille suunnattujen saamelaisaiheisten kouluvierailuiden ja aiheen itsenäiseen opetukseen tarkoitetun menetelmäpakan sekä mobiilipelin avulla.</td>
        <td>Sääʹmteeʹǧǧ nuõrisuåvtõõzz da Nuõri Akademia Dihtosis-õhttsažhaʹŋǩǩõõzzin leäʹt tuejjuum kueiʹt lookkâmeeʹjj äiʹǧǧen säʹmmlažvuõđ tobddsen pââiškooulid årra pijjum säʹmmlaid kuõskki škooulkueʹssreeisain da teeʹm jiõččnaž mättʼtõʹsse meinnum metoodpaakkin di mobiilspeâllain.</td>
      </tr>
      <tr>
        <td>Nyt hankkeen kohderyhmä laajennetaan myös alakoulun puolella.</td>
        <td>Ååʹn haʹŋǩǩõõzz täävtõsjoouk veeideet še vueʹllškooul beäʹlnn.</td>
      </tr>
      <tr>
        <td>Lisäksi hankkeessa tuotettu saamelaisuutta käsittelevä mobiilipeli käännetään pohjoissaamen kielelle.</td>
        <td>Lââʹzzen haʹŋǩǩõõzzâst tuejjuum sääʹmvuõʹđ ǩiõttʼtõõlli mobiilspeâl jåårǥlet tâʹvvsääʹmǩiõʹlle.</td>
      </tr>
      <tr>
        <td>Hankkeen kouluvierailijoina toimivat saamelaisnuoret.</td>
        <td>Haʹŋǩǩõõzz škooulkueʹssen lie sääʹmnuõr.</td>
      </tr>
      <tr>
        <td>Uusia kouluvierailijoita tullaan rekrytoimaan hankkeelle alkusyksyn aikana.</td>
        <td>Ođđ škooulkuõʹzzid päʹlǩǩeet haʹŋǩǩõʹsse alggčõõuč äiʹǧǧen.</td>
      </tr>
      <tr>
        <td>Kouluvierailijoiden koulutus pidetään lokakuussa, jonka jälkeen kouluvierailut pyörähtävät käyntiin.</td>
        <td>Škooulkuõʹzzi škooultõs ââʹnet kålggmannust, mõõn mâŋŋa škooulkueʹssreeisaid vuäiʹtte äʹlǧǧed.</td>
      </tr>
      <tr>
        <td>Kouluvierailuita toteutetaan lukuvuonna 2020-2021 myös poikkeuksellisesti etäyhteyksin.</td>
        <td>Škooulkueʹssreeisaid tueʹjjeet lookkâmeeʹjj 2020-2021 še moksteeʹl ougglõsõhttvuõʹđin.</td>
      </tr>
      <tr>
        <td>– Oli todella hienoa kuulla, että hanke on saanut jatkoa!</td>
        <td>– Leäi tuõđi fijnn kuullâd, što haʹŋǩǩõs lij vuäǯǯam jueʹtǩ!</td>
      </tr>
      <tr>
        <td>Olen myös innoissani siitä, että tulevaisuudessa pystymme tavoittamaan entistäkin laajemmin oppilaita ympäri Suomen, iloitsee nuorisoneuvoston varajäsen Mira Pohjanrinne, joka on toiminut hankkeen kouluvierailijana pääkaupunkiseudulla.</td>
        <td>Leäm ooddin še tõʹst, što puõʹttiääiʹjest mij vueiʹttep tääʹvted jäänab ko ouddâl mättʼtõõttjid pirr Lääʹddjânnam, rämmaš nuõrisuåvtõõzz väärrvuäzzlaž Mira Pohjanrinne, kååʹtt lij tuåimmjam haʹŋǩǩõõzz škooulkueʹssen vueiʹvvgååradvuuʹdest.</td>
      </tr>
      <tr>
        <td>– Oppilaitoksissa ja kouluissa vieraillessa aina huomaa, että tiedon tarve on suuri.</td>
        <td>–Mättjemstroiʹttlin da škooulin kueʹssjeeʹl pâi hoʹhssai, što teâđ tarbb lij jõnn.</td>
      </tr>
      <tr>
        <td>Siinä vaiheessa myös aina ymmärtää, että koska aihe ei ole riittävän tuttu monille opettajillekaan, on meidän roolimme saamelaiskulttuurin esittelemisessä erittäin suuri.</td>
        <td>Tõn poodd še pâi hoʹhssai, ǥu jo teemm iʹlla nuʹtt toobdâs ni määŋgid uʹčteeʹlid, mij rool sääʹmkulttuur čuäʹjtõõllmõõžžâst lij tuõđi jõnn.</td>
      </tr>
      <tr>
        <td>Tärkeän työn lisäksi itse nautin todella paljon nuorten kohtaamisesta – monesti menetelmäpakan herättämä keskustelu on saanut itsenikin näkemään tutut asiat uudessa valossa, jatkaa Pohjanrinne.</td>
        <td>Vääžnai tuâi lââʹssen mon jiõčč naaudšam tuõđi jiânnai nuõri teivvmõõžžâst – täujja metoodpaakk kaggõõttâm mainstõõllmõš lij vuäǯǯam muu jiõččân še vueiʹnned toobdâs aaʹššid ođđ čuõvâst, juätkk Pohjanrinne.</td>
      </tr>
      <tr>
        <td>Hankkeen päätavoitteena on lisätä valtaväestöön kuuluvien nuorten tietoisuutta saamelaisista ja saamelaiskulttuurista ja näin osaltaan ehkäistä saamelaisiin kohdistuvaa vihapuhetta ja syrjintää.</td>
        <td>Haʹŋǩǩõõzz vueiʹvvtäävtõssân lij lââʹzzted väʼlddnarooʼde kuulli nuõri tieʹttemvuõđ säʹmmlain di sääʹmkulttuurâst da nääiʹt vueʹzzstes cõggâd säʹmmlaid tillʼlõvvum vââʹjjsaaǥǥ da čårstummuž.</td>
      </tr>
      <tr>
        <td>Lukuvuonna 2019-2020 hankkeessa toteutettiin yhteensä 86 kouluvierailua 14 kouluvierailijan voimin.</td>
        <td>Lookkâmeeʹjj 2019-2020 haʹŋǩǩõõzzâst tueʹjjeet õhttseʹžže 86 škooulkueʹssreeisaid 14 škooulkuõʹzzin.</td>
      </tr>
      <tr>
        <td>Alkutalvesta 2020 julkaistiin Sukellus saamelaiskulttuuriin – mobiilipeli ja peliä muokattiin kevään aikana myös etäopetukseen sopivaksi.</td>
        <td>Alggtääʹlvest 2020 čõõđteš Sukellus saamelaiskulttuuriin – mobiilspeâll da speâl tueʹjjeeš ǩiiđ äiʹǧǧen še ougglõsmättʼtõʹsse suåvliʹžžen.</td>
      </tr>
      <tr>
        <td>Dihtosis-hanketta rahoittaa opetus- ja kulttuuriministeriö.</td>
        <td>Dihtosis-haʹŋǩǩõõžž teäggat mättʼtõs- da kulttuurministeria.</td>
      </tr>
      <tr>
        <td>Hankeaika: 1.9.2020-30.6.2021.</td>
        <td>Haʹŋǩǩõsäiʹǧǧ: 1.9.2020-30.6.2021.</td>
      </tr>
      <tr>
        <td>Lisätietoja:</td>
        <td>Lââʹzzteâđ:</td>
      </tr>
      <tr>
        <td>Saamelaiskäräjät</td>
        <td>Sääʹmteʹǧǧ</td>
      </tr>
      <tr>
        <td>Nuorisoneuvoston puheenjohtaja Anni-Sofia Niittyvuopio, puh 040 7082 072, anni-sofia.niittyvuopio(at)samediggi.fi</td>
        <td>Nuõrisuåvtõõzz saaǥǥtuõʹllʼjeei Anni-Sofia Niittyvuopio, Teʹl 040 7082 072, anni-sofia.niittyvuopio(at)samediggi.fi</td>
      </tr>
      <tr>
        <td>Nuorisosihteeri Elli-Marja Hetta puh. 010 8393134, elli-marja.hetta(at)samediggi.fi</td>
        <td>Nuõripiisar Elli-Marja Hetta Teʹl. 010 8393134, elli-marja.hetta(at)samediggi.fi</td>
      </tr>
      <tr>
        <td>Nuorten Akatemia</td>
        <td>Nuõri Akademia</td>
      </tr>
      <tr>
        <td>Projektipäällikkö, Ulla Saalasti Puh. 040 567 4203 ulla.saalasti(at)nuortenakatemia.fi</td>
        <td>Projeʹkttšurr, Ulla Saalasti Teʹl. 040 567 4203 ulla.saalasti(at)nuortenakatemia.fi</td>
      </tr>
    </table>
  </body>
</html>
