<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">ehdotus_saamelaisten_totuus-_ja_sovintokomissioksi_valmis.html</prop>
  </header>
  <body>
    <tu>
      <tuv xml:lang="fin">
        <seg>Ehdotus saamelaisten totuus- ja sovintokomissioksi valmis</seg>
      </tuv>
      <tuv xml:lang="sms">
        <seg>Eʹtǩǩõs saaʹmi tuõđâšvuõtt- da suåvâdvuõttkomission vaalmâš</seg>
      </tuv>
    </tu>
    <tu>
      <tuv xml:lang="fin">
        <seg>Saamelaisten totuus- ja sovintokomission asettamista koskevat neuvottelut on saatu päätökseen valtion, Saamelaiskäräjien ja Kolttien kyläkokouksen välillä.</seg>
      </tuv>
      <tuv xml:lang="sms">
        <seg>Saaʹmi tuõđâšvuõtt- da suåvâdvuõttkomissio meäʹrtummuž kuõskki saaǥǥstõõllmõõžž liâ vuõǯǯum tuʹmmstõʹǩǩe riikk, Sääʹmteeʹǧǧ da Saaʹmi siidsåbbar kõõsk.</seg>
      </tuv>
    </tu>
    <tu>
      <tuv xml:lang="fin">
        <seg>Valtioneuvosto on käsitellyt ja hyväksynyt ehdotuksen saamelaisten totuus- ja sovintokomissioksi iltakoulussaan 13.11.2019.</seg>
      </tuv>
      <tuv xml:lang="sms">
        <seg>Riikksuåvtõs lij ǩiõttʼtõõllâm da priimmâm eʹtǩǩõõzz saaʹmi tuõđâšvuõtt- da suåvâdvuõttkomission jeäʹǩǩes-škooulâst 13.11.2019.</seg>
      </tuv>
    </tu>
    <tu>
      <tuv xml:lang="fin">
        <seg>Ehdotus etenee Saamelaiskäräjien ja Kolttien kyläkokouksen käsiteltäväksi.</seg>
      </tuv>
      <tuv xml:lang="sms">
        <seg>Eʹtǩǩõs õuddan Sääʹmteeʹǧǧ da Saaʹmi siidsåbbar ǩiõttʼtõõllâmnalla.</seg>
      </tuv>
    </tu>
    <tu>
      <tuv xml:lang="fin">
        <seg>Tavoitteena on asettaa viisijäseninen komissio, joka olisi toiminnassaan itsenäinen ja riippumaton.</seg>
      </tuv>
      <tuv xml:lang="sms">
        <seg>Täävtõssân lij meäʹrted viiđ vuäzzla õõʹnni komissio, kååʹtt leʹčči tuåimmjummšest jiõččvälddsaž da soorčteʹm.</seg>
      </tuv>
    </tu>
    <tu>
      <tuv xml:lang="fin">
        <seg>Ehdotus saamelaisten totuus- ja sovintokomission asettamiseksi sisältää muun muassa komission toimeksiannon, työn tavoitteet ja tehtävät, ja niistä tiedotetaan lisää myöhemmin.</seg>
      </tuv>
      <tuv xml:lang="sms">
        <seg>Eʹtǩǩõs saaʹmi tuõđâšvuõtt- da suåvâdvuõttkomissio meäʹrtummšen âânn seʹst jeäʹrbi mieʹldd komissio tuâjjânouddmõõžž, tuâj täävtõõzzid da tuâj, da tõin teâđtet lââʹzz mâʹŋŋlubust.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien kokous käsittelee ehdotusta saamelaisten totuus- ja sovintokomissioksi kokouksessaan 17.-18.12.2019.</seg>
      </tuv>
      <tuv xml:lang="sms">
        <seg>Sääʹmteeʹǧǧ sååbbar ǩiõttʼtââll eʹtǩǩõõzz saaʹmi tuõđâšvuõtt- da suåvâdvuõttkomission såbbreʹstes 17.-18.12.2019.</seg>
      </tuv>
    </tu>
    <tu>
      <tuv xml:lang="fin">
        <seg>– Perusteellisen valmistelun ja sekä Sipilän että Rinteen hallitusten kanssa käytyjen neuvottelujen jälkeen olemme päässeet siihen pisteeseen, että voin tuoda viimein ehdotuksen saamelaisten totuus- ja sovintokomission perustamiseksi Saamelaiskäräjien hallituksen ja kokouksen käsittelyyn, sanoo Saamelaiskäräjien puheenjohtaja Tiina Sanila-Aikio.</seg>
      </tuv>
      <tuv xml:lang="sms">
        <seg>- Tääʹrǩes valmštõõllmõõžž da še Sipilä ǥu Rinne halltõõzzin jiõllum saaǥǥstõõllmõõžži mâŋŋa leäʹp piâssâm ååʹn tõõzz, što vuäitam puʹhtted mââimõõzzâst eʹtǩǩõõzz saaʹmi tuõđâšvuõtt- da suåvâdvuõttkomissio altteem diõtt Sääʹmteeʹǧǧ halltõõzz da såbbar ǩiõttʼtõõllmõʹšše, särnn Sääʹmteeʹǧǧ saaǥǥjååʹđteei Tiina Sanila-Aikio.</seg>
      </tuv>
    </tu>
    <tu>
      <tuv xml:lang="fin">
        <seg>– Suoritetuissa kuulemisissa saamen kansa on edellyttänyt valtiolta sitoutumista.</seg>
      </tuv>
      <tuv xml:lang="sms">
        <seg>– Spraavdõttum kuullmõõžžin sääʹm-meer lij õõlǥtam riikkâst čõnnõõttmõõžž.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiset odottavat, että vääryydet selvitetään ja oikaistaan ja ettei vääryyksiä enää koskaan tapahtuisi.</seg>
      </tuv>
      <tuv xml:lang="sms">
        <seg>Sääʹm vueʹrdde, što vieʹrrvuõđ seʹlvtet da vuõiǥeet da što jiâ vieʹrrvuõđ teänab ni kuäʹss šõõddče.</seg>
      </tuv>
    </tu>
    <tu>
      <tuv xml:lang="fin">
        <seg>Valmistelun aikana olen saanut tietää vakavia, yksittäisille saamelaisille tapahtuneita tragedioita.</seg>
      </tuv>
      <tuv xml:lang="sms">
        <seg>Valmštõõllâm poodd leäm vuäǯǯam tieʹtted tuõđâš, oʹdinakai saaʹmid šõddâm tragediaid.</seg>
      </tuv>
    </tu>
    <tu>
      <tuv xml:lang="fin">
        <seg>Näistä tapahtumista koostuu saamen kansan yhteinen historia ja selviämistarina.</seg>
      </tuv>
      <tuv xml:lang="sms">
        <seg>Täin šõddmõõžžin nårrai sääʹm-meer õhttsaž historia da seʹlvvnem-maainâs.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien ja Kolttien kyläkokouksen on punnittava, halutaanko, että tapahtunut tehdään näkyväksi, Sanila-Aikio jatkaa.</seg>
      </tuv>
      <tuv xml:lang="sms">
        <seg>Sääʹmteeʹǧǧ da Saaʹmi siidsåbbar âlgg tuʹmmjed, haaʹleet-a, što šõddâm tuejjeet kuâsttjeeʹjen, Sanila-Aikio juätkk.</seg>
      </tuv>
    </tu>
    <tu>
      <tuv xml:lang="fin">
        <seg>Suomen hallitus on Saamelaiskäräjien esityksestä aloittanut saamelaisasioita käsittelevän totuus- ja sovintoprosessin valmistelun lokakuussa 2017.</seg>
      </tuv>
      <tuv xml:lang="sms">
        <seg>Lääʹddjânnam halltõs lij Sääʹmteeʹǧǧ eʹtǩǩõõzzâst alttääm sääʹmaaʹššid ǩiõttʼtõõli tuõđâšvuõtt- da suåvâdvuõttproseezz valmštõõllmõõžž kålggmannust 2017.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien kokous esitti käymässään lähetekeskustelussa 9.2.2018, että prosessista järjestettäisiin saamelaisten kuulemisia niin saamelaisten kotiseutualueella kuin sen ulkopuolellakin.</seg>
      </tuv>
      <tuv xml:lang="sms">
        <seg>Sääʹmteeʹǧǧ sååbbar eʹtǩǩii jieʹllmest vuõlttõs-saaǥǥstõõllmõõžžâst 9.2.2018, što proseezzâst rieʹššeš saaʹmi kuullmõõžžid nuʹt saaʹmi dommvuuʹdest ǥu tõn åålǥbeäʹlnn še.</seg>
      </tuv>
    </tu>
    <tu>
      <tuv xml:lang="fin">
        <seg>Valtioneuvoston kanslia julkaisi raportin kuulemisista 26.11.2018 .</seg>
      </tuv>
      <tuv xml:lang="sms">
        <seg>Riikksuåvtõõzz kanslia čõõđti rapoort kuullmõõžžin 26.11.2018 .</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät päätti kokouksessaan 18.12.2018 edetä totuus- ja sovintoprosessissa ja esittää Suomen valtiolle totuus- ja sovintokomission perustamista sekä mandaattineuvottelujen aloittamista.</seg>
      </tuv>
      <tuv xml:lang="sms">
        <seg>Sääʹmteʹǧǧ tuʹmmji såbbreʹstes 18.12.2018 õuddned tuõđâšvuõtt- da suåvâdvuõttproseezzâst da eʹtǩǩeed Lääʹddjânnam riiʹǩǩe tuõđâšvuõtt-da suåvâdvuõttkomissio alttummuž di mandattsaaǥǥstõõllmõõžž alttummuž.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien hallitus valtuutettiin neuvottelemaan mandaattia valtion kanssa</seg>
      </tuv>
      <tuv xml:lang="sms">
        <seg>Sääʹmteeʹǧǧ halltõs uʹvddeš vääʹld saaǥǥstõõllâd mandaatt riikkin</seg>
      </tuv>
    </tu>
    <tu>
      <tuv xml:lang="fin">
        <seg>Valtioneuvoston tiedote 13.11.2019;</seg>
      </tuv>
      <tuv xml:lang="sms">
        <seg>Riikksuåvtõõzz teâđtõs 13.11.2019;</seg>
      </tuv>
    </tu>
    <tu>
      <tuv xml:lang="fin">
        <seg>Saamelaisten totuus- ja sovintokomission asettaminen etenee</seg>
      </tuv>
      <tuv xml:lang="sms">
        <seg>Saaʹmi tuõđâšvuõtt-da suåvâdvuõttkomissio meäʹrtummuš õuddan</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja:</seg>
      </tuv>
      <tuv xml:lang="sms">
        <seg>Lââʹssteâđ:</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien puheenjohtaja Tiina Sanila-Aikio puh. 050 300 1780, tiina.sanila-aikio(at)samediggi.fi</seg>
      </tuv>
      <tuv xml:lang="sms">
        <seg>Sääʹmteeʹǧǧ saaǥǥjååʹđteei Tiina Sanila-Aikio teʹl. 050 300 1780, tiina.sanila-aikio(at)samediggi.fi</seg>
      </tuv>
    </tu>
  </body>
</tmx>
