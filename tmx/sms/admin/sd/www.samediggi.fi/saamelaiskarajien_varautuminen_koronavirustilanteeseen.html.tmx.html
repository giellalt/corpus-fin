<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjien varautuminen koronavirustilanteeseen</td>
        <td>Sääʹmteeʹǧǧ vaʹrrjõõttmõš koronavirusvuâkka</td>
      </tr>
      <tr>
        <td>Tälle sivulle päivitetään Saamelaiskäräjiin liittyvää tietoa koronavirustilanteesta.</td>
        <td>Tän sijddu peeiʹvtet Sääʹmteeʹǧǧ kuõskki teâđaid koronavirusvueʹjj pirr.</td>
      </tr>
      <tr>
        <td>5.5.</td>
        <td>5.5.</td>
      </tr>
      <tr>
        <td>Poikkeusolojen valmiusryhmä kokoontuu 12.5.2020.</td>
        <td>Čoʹrstemvueʹjj vaalmâšvuõttjoukk noorââtt 12.5.2020.</td>
      </tr>
      <tr>
        <td>17.4.</td>
        <td>17.4.</td>
      </tr>
      <tr>
        <td>Saamelaiskäräjien hallitus kokoontuu etäyhteyksin</td>
        <td>Sääʹmteeʹǧǧ halltõs noorââtt ougglõsõhttvuõđin</td>
      </tr>
      <tr>
        <td>Saamelaiskulttuurikeskus Sajos on ollut suljettuna 16. maaliskuuta lähtien.</td>
        <td>Sääʹmkulttuurkõõskõs Sajos lij leämmaž ǩidd pâʹsslašttâm-mannu 16. peeiʹvest vueʹljeeʹl.</td>
      </tr>
      <tr>
        <td>Hallitus päätti pitää Sajoksen suljettuna toukokuun loppuun saakka.</td>
        <td>Halltõs tuʹmmji, što Sajos pââšš ǩidd vueʹssmannu loopp räjja.</td>
      </tr>
      <tr>
        <td>16.4.</td>
        <td>16.4.</td>
      </tr>
      <tr>
        <td>Saamelaisnuorten taidetapahtumaa juhlistetaan perjantaina 17.4. verkossa.</td>
        <td>Sääʹmnuõri čeäʹppvuõttpeeiʹv prääzkjet piâtnâc 17.4. neeʹttest.</td>
      </tr>
      <tr>
        <td>Nyt voi katsoa live-lähetyksen.</td>
        <td>Ååʹn vuäitt ǩiõččâd live-vuõlttõõzz.</td>
      </tr>
      <tr>
        <td>Alkaa kohdasta 2:20</td>
        <td>Tõt älgg sââʹjest 2.20.</td>
      </tr>
      <tr>
        <td>24.3.</td>
        <td>24.3.</td>
      </tr>
      <tr>
        <td>Saamelaiskäräjät kokoaa tälle sivulle julkaistuja ohjeistuksia ja tiedotteita koronaviruksesta saamen kielillä.</td>
        <td>Sääʹmteʹǧǧ nåårr tän sijddu õlmstõttum vuäppõõzzid da teâđtõõzzid koronaviruuzz pirr sääʹmǩiõʹlle.</td>
      </tr>
      <tr>
        <td>Oletko sinä huomannut muita saamenkielisiä ohjeita tai oletko viestinyt saameksi koronavirustilanteesta?</td>
        <td>Leäk-a ton hoʹhssjam jeeʹres sääʹmǩiõllsaž vuäppõõzzid leʹbe leäk-a teâđtam sääʹmǩiõʹlle koronavirusvueʹjj pirr?</td>
      </tr>
      <tr>
        <td>Lähetä vinkki osoitteeseen: tiedotus(at)samediggi.fi</td>
        <td>Vuõlttâd teâđ tõn pirr addrõʹsse: tiedotus(at)samediggi.fi</td>
      </tr>
      <tr>
        <td>23.3.</td>
        <td>23.3.</td>
      </tr>
      <tr>
        <td>Saamelaiskäräjät vetoaa pääministeriin Suomen sisäisen liikkumisen rajoittamiseksi, jotta koronaviruksen leviämistä saadaan hidastettua ja riskiryhmiä suojattua.</td>
        <td>Sääʹmteʹǧǧ ännââtt väʹlddministeeʹrest, što rääʹjteʹče liikkummuž Lääʹddjânnam raaji seʹst, što vuäitčeš miâlǥeed koronaviruuzz leävvnummuž da nuʹt suõjjeed riskkjooukid.</td>
      </tr>
      <tr>
        <td>20.3.</td>
        <td>20.3.</td>
      </tr>
      <tr>
        <td>Saamelaiskäräjien huhtikuun täyskokous ja vaalikauden 2020-2023 avajaistilaisuus siirretään myöhemmin päätettävään ajankohtaan koronavirustilanteen vuoksi.</td>
        <td>Sääʹmteeʹǧǧ njuhččmannu tiuddsåbbar da vaalpââʹj 2020-2023 ääʹveempoodd mââʹjee koronavirusvueʹjj diõtt nuʹtt, što tõi ääiʹjpoodd tuʹmmje mâʹŋŋlest.</td>
      </tr>
      <tr>
        <td>Saamelaiskäräjien hallitus käsitteli kokouksessaan 19. maaliskuuta Saamelaiskäräjien varautumista koronavirustilanteeseen (COVID-19) ja päätti tarkemmista toimenpiteistä .</td>
        <td>Sääʹmteeʹǧǧ halltõs ǩiõttʼtõõli såbbreʹstes pâʹsslašttâm-mannu 19. peeiʹv Sääʹmteeʹǧǧ vaʹrrjõõttmõõžž koronavirusvuâkka (COVID-19) da tuʹmmji tääʹrǩab tuåimin .</td>
      </tr>
      <tr>
        <td>Saamelaiskäräjille perustetaan poikkeusolojen valmiusryhmä, joka antaa tarvittaessa täydentäviä tai muita ohjeita tilanteeseen.</td>
        <td>Sääʹmtegga vuâđđeet čoʹrstemvueʹjj vaalmâšvuõttjoouk, kååʹtt oudd taarb mieʹldd tiuddeei leʹbe jeeʹres vuäppõõzzid vuâkka.</td>
      </tr>
      <tr>
        <td>Valmiusryhmää johtaa puheenjohtaja ja esittelijänä toimii hallintopäällikkö.</td>
        <td>Saaǥǥjååʹđteei jååʹđat vaalmâšvuõttjoouk da tõn ouʹddepuʹhttjen lij vaaldâšmjååʹđteei.</td>
      </tr>
      <tr>
        <td>Valmiusryhmän muita jäseniä ovat I ja II varapuheenjohtaja sekä lakimiessihteeri.</td>
        <td>Vaalmâšvuõttjoouk jeeʹres vuäzzla lie I da II väärrsaaǥǥjååʹđteei di lääʹǩǩpiisar.</td>
      </tr>
      <tr>
        <td>Saamelaiskäräjät käyttää etätyötä toistaiseksi pääasiallisena työskentelymuotona, eikä virkamatkoja tehdä poikkeustilan aikana.</td>
        <td>Sääʹmteeʹǧǧ väʹlddreâuggamnääʹll lij täʹst ooudâs ougglõstuâjj, jie-ǥa veʹrǧǧmaaʹtǩin jååʹđ čoʹrstemvueʹjj ääiʹj.</td>
      </tr>
      <tr>
        <td>Saamelaiskäräjien järjestämät seminaarit, tilaisuudet ja tapahtumat perutaan toukokuun loppuun saakka ja kokouksiin osallistutaan etäyhteyksin.</td>
        <td>Sääʹmteeʹǧǧ riâššâm seminaarid, šõddmõõžžid da noorõõttmõõžžid jårrââʹstet vueʹssmannu loopp räjja da såbbrid vuässõõđât ougglõsõhttvuõđin.</td>
      </tr>
      <tr>
        <td>Saamelaiskäräjät viestii tilanteesta ja sen muutoksista aktiivisesti henkilöstölle.</td>
        <td>Sääʹmteʹǧǧ teâđat vueʹjj da tõn muttsi pirr aktiivlânji tuâjjlažkådda.</td>
      </tr>
      <tr>
        <td>Saamelaiskäräjien hallitus on käynyt Suomen hallituksen 16.3.2020 antamat linjaukset läpi ja antanut seuraavat Saamelaiskäräjien toimintaa koskevat ohjeet .</td>
        <td>Sääʹmteeʹǧǧ halltõs lij mõõnnâm čõõđ Lääʹddjânnam halltõõzz 16.3.2020 uʹvddem linnjʼjõõzzid da ouddam pueʹtti Sääʹmteeʹǧǧ tuåimmʼmõõžž kuõskki vuäppõõzzid .</td>
      </tr>
      <tr>
        <td>Saamelaiskäräjien hallitus seuraa tilannetta ja kokoontuu tarpeen mukaan päättämään jatkotoimenpiteistä.</td>
        <td>Sääʹmteeʹǧǧ halltõs seuʹrrai vueʹjj da noorââtt taarb mieʹldd tuʹmmjed juâtkktuåimin.</td>
      </tr>
      <tr>
        <td>17.3.</td>
        <td>17.3.</td>
      </tr>
      <tr>
        <td>Saamelaiskäräjät suosittelee saamenkielisiä digiaineistoja kotiopetukseen.</td>
        <td>Sääʹmteʹǧǧ siâzztââll ââʹnned sääʹmǩiõllsaž digiaunnstõõzzid päiʹǩǩmättʼtõõzzâst .</td>
      </tr>
      <tr>
        <td>Saamelaiskäräjien työntekijät työskentelevät etätyössä ja vastaavat tiedusteluihin sähköpostitse ja puhelimitse.</td>
        <td>Sääʹmteeʹǧǧ tuâjjla reâugga ougglõstuâjast da vaʹsttee teâđstõõllmõõžžid neʹttpooʹštin da teʹlfoon pääiʹǩ.</td>
      </tr>
      <tr>
        <td>Yhteystietomme löydät nettisivuilta: https://www.samediggi.fi/yhteystiedot-yhdella-sivulla/</td>
        <td>Mij õhttvuõtt-teâđaid kaaunak neʹttseeidain: Õhttvuõtt-teâđ õõut seeidast .</td>
      </tr>
      <tr>
        <td>Saamelaiskulttuurikeskus Sajos on toistaiseksi suljettu.</td>
        <td>Sääʹmkulttuurkõõskõs Sajos lij ǩidd täʹst ooudâs.</td>
      </tr>
      <tr>
        <td>16.3.</td>
        <td>16.3.</td>
      </tr>
      <tr>
        <td>Saamelaiskäräjät on varautunut koronavirustilanteeseen (COVID-19) rajoittamalla vieraiden ja ulkopuolisten pääsyä toimistotiloihin Sajoksessa, Utsjoella ja Hetassa.</td>
        <td>Sääʹmteʹǧǧ lij vaʹrrjõõttâm koronavirusvuâkka (COVID-19) rääʹjteeʹl kuõʹssi da åålǥpeällsaž oummui piâssmõõžž koontârsõõʹjid Sajoozzâst, Uccjooǥǥâst da Hettast.</td>
      </tr>
      <tr>
        <td>Ainoastaan Saamelaiskäräjien henkilökunta ja luottamushenkilöt pääsevät kulkemaan toimistotiloissa.</td>
        <td>Tåʹlǩ Sääʹmteeʹǧǧ tuâjjla da åskkoummu peäʹsse jååʹtted koontârsõõʹjin.</td>
      </tr>
      <tr>
        <td>Saamelaiskäräjien hallitus käsittelee 19.3. Saamelaiskäräjien varautumista koronavirustilanteeseen ja päättää tarkemmista toimista.</td>
        <td>Sääʹmteeʹǧǧ halltõs ǩiõttʼtââll 19.3. Sääʹmteeʹǧǧ vaʹrrjõõttmõõžž koronavirusvuâkka da tu��mmai tääʹrǩab tuåimin.</td>
      </tr>
      <tr>
        <td>Saamelaiskäräjien henkilökuntaa on ohjeistettu osallistumaan kokouksiin vain etäyhteyksin.</td>
        <td>Sääʹmteeʹǧǧ tuâjjlažkååʹdd lie vuäʹpstam vuässõõttâd såbbrid tåʹlǩ ougglõsõhttvuõđin.</td>
      </tr>
      <tr>
        <td>Työnantaja on ohjeistanut, että flunssaisena ei saa tulla työpaikalle, eikä myöskään, jos joku perheenjäsenistä on sairas, vaikka itse olisi oireeton.</td>
        <td>Tuâjjuʹvddi lij vuäʹpstam, što jõs lij flunss, ij vuäǯǯ pueʹtted tuâjjpäikka, ij ni teʹl, jõs måtam piârniiʹǩǩin lij puõccmen, håʹt-i jijstes jie leʹčče oudldõõzz.</td>
      </tr>
      <tr>
        <td>Saamelaiskäräjien työntekijät työskentelevät tällä hetkellä pääsääntöisesti etätyössä.</td>
        <td>Sääʹmteeʹǧǧ tuâjjla reâugga tän poodd jäänmõsân ougglõstuâjast.</td>
      </tr>
      <tr>
        <td>Saamelaiskäräjät seuraa Suomen hallituksen suosituksia, eikä harrastetoimintaa järjestetä Sajoksessa tai muualla Saamelaiskäräjien toimesta.</td>
        <td>Sääʹmteʹǧǧ seuʹrrai Lääʹddjânnam halltõõzz siâzztõõzzid, ij-ǥa Sääʹmteʹǧǧ riâžž frijjääiʹj tuåimid Sajoozzâst leʹbe jeeʹres åʹrnn.</td>
      </tr>
      <tr>
        <td>Kaikki sovitut tapaamiset, vierailut ja koulutustilaisuudet on peruttu tai siirretty tulevaisuuteen.</td>
        <td>Puk suåppum kaaunõõttmõõžž, kõʹllʼjummuž da škooultõõzz lie jårrõsttum leʹbe sirddum pueʹttiäigga.</td>
      </tr>
      <tr>
        <td>Saamelaiskulttuurikeskus Sajoksen info ja ravintola Čaiju ovat suljettuna 16.-20.3. Sajoksen opastetut kierrokset on keskeytetty toistaiseksi, eikä Sajoksessa järjestetä elokuvatapahtumia tms.</td>
        <td>Sääʹmkulttuurkõõskõs Sajoozz info da kaaʹffpõrtt Čaiju lie ǩidd 16.-20.3. Sajoozz vuäʹpstummšid lie jõskkâm täʹst ooudâs, jeät-ǥa Sajoozzâst riâššu jieʹllikarttšõddmõõžžid ljn.</td>
      </tr>
      <tr>
        <td>Saamelaiskäräjien koulutus- ja oppimateriaalitoimisto on ilmoittanut , että Saamelaisnuorten taidetapahtuma on päätetty perua koronaviruksen leviämisen estämiseksi.</td>
        <td>Sääʹmteeʹǧǧ škooultõs- da mättmateriaalkoontâr lij iʹlmmtam tuʹmmstõõǥǥâs pirr, što Sääʹmnuõri čeäʹppvuõttpeeiʹv jie riâžž koronaviiruuzz njaammʼmõõžž cõggâm diõtt.</td>
      </tr>
      <tr>
        <td>Kaksipäiväinen tapahtuma olisi järjestetty Inarissa Sajoksessa ja Riutulassa Vasatokassa 15.-16.4.</td>
        <td>Kueiʹtpeivvsaž čeäʹppvuõttpeeiʹv leʹčče riâššâm Aanrest Sajoozzâst da Riutulast Vasatokkast 15.-16.4.</td>
      </tr>
      <tr>
        <td>Lisätietoa työterveyslaitoksen sivulla: https://www.ttl.fi/toimintaohje-tyontekijoille-wuhanin-koronaviruksen-tartunnan-ehkaisyyn/</td>
        <td>Lââʹssteâđ tuâjjtiõrvâsvuõttstroiʹttel seeidast: https://www.ttl.fi/toimintaohje-tyontekijoille-wuhanin-koronaviruksen-tartunnan-ehkaisyyn/</td>
      </tr>
      <tr>
        <td>sekä THL sivuilla: https://thl.fi/fi/ajankohtaista/tiedotteet-ja-uutiset</td>
        <td>da Tiõrvâsvuõđ da pueʹrrvââjjam stroiʹttel (THL) seeidain: https://thl.fi/fi/ajankohtaista/tiedotteet-ja-uutiset</td>
      </tr>
      <tr>
        <td>Lisätietoja:</td>
        <td>Lââʹssteâđ:</td>
      </tr>
      <tr>
        <td>Hallintopäällikkö Pia Ruotsala-Kangasniemi puh. 040 726 2688, pia.ruotsala(at)samediggi.fi Puheenjohtaja Tuomas Aslak Juuso puh. 040 1871 331, tuomas.juuso(at)samediggi.fi</td>
        <td>Vaaldâšmjååʹđteei Pia Ruotsala-Kangasniemi teʹl. 040 726 2688, pia.ruotsala(at)samediggi.fi Saaǥǥjååʹđteei Tuomas Aslak Juuso teʹl. 040 1871 331, tuomas.juuso(at)samediggi.fi</td>
      </tr>
    </table>
  </body>
</html>
