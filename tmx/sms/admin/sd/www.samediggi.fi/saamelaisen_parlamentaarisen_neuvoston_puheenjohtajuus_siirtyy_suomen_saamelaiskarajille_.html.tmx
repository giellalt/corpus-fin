<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">saamelaisen_parlamentaarisen_neuvoston_puheenjohtajuus_siirtyy_suomen_saamelaiskarajille_.html</prop>
  </header>
  <body>
    <tu>
      <tuv xml:lang="fin">
        <seg>Saamelaisen parlamentaarisen neuvoston puheenjohtajuus siirtyy Suomen Saamelaiskäräjille</seg>
      </tuv>
      <tuv xml:lang="sms">
        <seg>Sääʹm parlamentaarlaž suåvtõõzz saaǥǥjååʹđtummuš serddai Lääʹddjânnam Sääʹmtegga</seg>
      </tuv>
    </tu>
    <tu>
      <tuv xml:lang="fin">
        <seg>Saamelainen parlamentaarinen neuvosto (SPN) kokoontuu tänään 19.9.2019 Haaparannassa täysistuntoon, jossa SPN:n puheenjohtajuus siirtyy Ruotsin Saamelaiskäräjiltä Suomen Saamelaiskäräjille seuraavaksi 16 kuukaudeksi ja Tiina Sanila-Aikiosta tulee SPN:n puheenjohtaja.</seg>
      </tuv>
      <tuv xml:lang="sms">
        <seg>Sääʹm parlamentaarlaž suåvtõs (SPS) noorââtt täʹbbe 19.9.2019 Haaparanta tiuddsåbbra, koʹst SPS saaǥǥjååʹđtummuš serddai Ruõccjânnam Sääʹmteeʹǧǧest Lääʹddjânnam Sääʹmtegga pueʹtti 16 määnpââjas da Tiina Sanila-Aikiost šâdd SPS saaǥǥjååʹđteei.</seg>
      </tuv>
    </tu>
    <tu>
      <tuv xml:lang="fin">
        <seg>Samassa tilaisuudessa myös SPN:n nuorisolautakunnan puheenjohtajuus siirtyy Suomen Saamelaiskäräjien nuorisoneuvostolle.</seg>
      </tuv>
      <tuv xml:lang="sms">
        <seg>Seämmast še SPS nuõriluʹvddkååʹdd saaǥǥjååʹđtummuš serddai Lääʹddjânnam Sääʹmteeʹǧǧ nuõrisuåvtõʹsse.</seg>
      </tuv>
    </tu>
    <tu>
      <tuv xml:lang="fin">
        <seg>Suomen Saamelaiskäräjien puheenjohtajuuskauden päätavoitteiksi Saamelaiskäräjien puheenjohtaja ja SPN:n tuleva puheenjohtaja Tiina Sanila-Aikio listaa mm. Saamen kielten ammatti- ja resurssikeskus Sámi Giellagáldun toiminnan vakinaistamisen, pohjoismaisen saamelaissopimuksen edistämisen sekä alkuperäiskansojen osallistumisoikeuksien parantamisen YK:n piirissä.</seg>
      </tuv>
      <tuv xml:lang="sms">
        <seg>Lääʹddjânnam Sääʹmteeʹǧǧ saaǥǥjååʹđtempââʹj väʹlddtäävtõssân Sääʹmteeʹǧǧ saaǥǥjååʹđteei da SPS pueʹtti saaǥǥjååʹđteei Tiina Sanila-Aikio liist âʹlnn lie jm. vuäǯǯad Sääʹm ǩiõli ämmat- da resursskõõskõs Sámi Giellagáldu tuåimmjummuž põõššjen, tâʹvvjânnmallaš sääʹmsuåppmõõžž ooudummuš di alggmeerai vuässõõttâmvuõiggâdvuõđi pueʹrummuš ÕM seʹst.</seg>
      </tuv>
    </tu>
    <tu>
      <tuv xml:lang="fin">
        <seg>Sanila-Aikio näkee SPN:n työn tärkeänä, koska SPN koordinoi saamelaisten kantoja yhteisissä kysymyksissä.</seg>
      </tuv>
      <tuv xml:lang="sms">
        <seg>Sanila-Aikio vuäinn SPS tuâj vääžnai tuâjjan, ko SPS koordinâstt säʹmmlai bieʹllvälddmõõžž õhttsaž kõõččmõõžžin.</seg>
      </tuv>
    </tu>
    <tu>
      <tuv xml:lang="fin">
        <seg>SPN:n pitkäaikaisina tavoitteina ovat olleet mm. saamelaisten oikeusaseman parantaminen sekä pohjoismaisen saamelaissopimuksen edistäminen.</seg>
      </tuv>
      <tuv xml:lang="sms">
        <seg>SPS kuʹǩes ääiʹj täävtõssân lie leämmaž jm. säʹmmlai vuõiggâdvuõttsââʹj pueʹrummuš di tâʹvvjânnmallaš sääʹmsuåppmõõžž ooudummuš.</seg>
      </tuv>
    </tu>
    <tu>
      <tuv xml:lang="fin">
        <seg>Lisäksi se on ollut tärkeässä roolissa saamen kielten ammatti- ja resurssikeskus Sámi Giellagáldun toiminnan koordinoimisessa, ja se edistää myös muiden rajat ylittävien saamelaishankkeiden toteutumista.</seg>
      </tuv>
      <tuv xml:lang="sms">
        <seg>Lââʹssen tõt lij leämmaž tääʹrǩes roolâst sääʹm ǩiõli ämmat- da resursskõõskõs Sámi Giellagáldu tuåimmjem koordinâsttmõõžžâst, da tõt ooudad še jeeʹres pâʹjjel raaji tuåimmjeei haʹŋǩǩõõzzi čõõđ viikkmõõžž.</seg>
      </tuv>
    </tu>
    <tu>
      <tuv xml:lang="fin">
        <seg>SPN:n alaisuudessa toimii erinäisiä lautakuntia, joiden työ keskittyy kulloinkin ajankohtaisiin saamelaisia koskettaviin teemoihin.</seg>
      </tuv>
      <tuv xml:lang="sms">
        <seg>SPS vuâllsiʹžžen tuåimmje luʹvddkååʹdd, koi kõskksõmâs tuâjjan lie ääiʹjpoddsaž säʹmmlaid kuõskteei teeʹm.</seg>
      </tuv>
    </tu>
    <tu>
      <tuv xml:lang="fin">
        <seg>SPN on Norjan, Ruotsin ja Suomen Saamelaiskäräjien välinen parlamentaarinen yhteistyöelin, jossa myös Venäjän saamelaisjärjestöt osallistuvat yhteistyöhön tarkkailijoina.</seg>
      </tuv>
      <tuv xml:lang="sms">
        <seg>SPS lij Taarrjânnam, Ruõccjânnam da Lääʹddjânnam Sääʹmteeʹǧǧ kõskksaž parlamentaarlaž õhttsažtuâjjorgaan, koʹst Ruõššjânnam sääʹmorganisaatio vuässâʹtte še õhttsažtuõjju taʹrǩǩõõllʼjen.</seg>
      </tuv>
    </tu>
    <tu>
      <tuv xml:lang="fin">
        <seg>SPN:n täysistunnossa neuvoston edustajat kolmesta Pohjoismaasta ja Venäjältä kokoontuvat yhteen vähintään kerran vuodessa.</seg>
      </tuv>
      <tuv xml:lang="sms">
        <seg>SPS tiuddsåbbrest suåvtõõzz eeʹttkõʹstti kolmmân Tâʹvvjânnmest da Ruõššjânnmest noorâʹtte õʹhtte uuʹccmõssân õʹhttešt eeʹjjest.</seg>
      </tuv>
    </tu>
    <tu>
      <tuv xml:lang="fin">
        <seg>Toiminnassaan SPN pyrkii edistämään eri Pohjoismaissa sijaitsevien Saamelaiskäräjien välistä yhteistyötä ja se käsittelee asioita, jotka koskettavat saamelaisia kansana yli rajojen.</seg>
      </tuv>
      <tuv xml:lang="sms">
        <seg>Tuåimmjummšeʹstes SPS pârgg ooudeed Sääʹmtiiʹǧǧi kõskksaž õhttsažtuâj jeeʹres Tâʹvvjânnmin da tõt ǩiõttʼtââll aaʹššid, kook kuõskte säʹmmlaid meeran pâʹjjel raaji.</seg>
      </tuv>
    </tu>
    <tu>
      <tuv xml:lang="fin">
        <seg>Se edustaakin Pohjoismaiden alueella asuvia saamelaisia usein esim. kansainvälisissä yhteyksissä.</seg>
      </tuv>
      <tuv xml:lang="sms">
        <seg>Tõt-i eeʹttkâstt Tâʹvvjânnmi vuuʹdest jälsteei säʹmmlaid täujja ouddm. meeraikõskksaž õhttvuõđin.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien kokous valitsee keskuudestaan edustajat SPN:on yhdeksi vaalikaudeksi kerrallaan, ja kuluvalla vaalikaudella edustajina ovat: Tiina Sanila-Aikio, Tuomas Aslak Juuso, Anne Nuorgam, Aslak Holmberg, Pentti Pieski, Heikki Paltto ja Neeta Jääskö.</seg>
      </tuv>
      <tuv xml:lang="sms">
        <seg>Sääʹmteeʹǧǧ sååbbar vaʹlljad kõskkvuõđstes eeʹttkõʹsttjid SPS õõut vaalpââjas vuârstes, da jooʹtti vaalpââʹjest eeʹttkõʹsttjen lie: Tiina Sanila-Aikio, Tuomas Aslak Juuso, Anne Nuorgam, Aslak Holmberg, Pentti Pieski, Heikki Paltto ja Neeta Jääskö.</seg>
      </tuv>
    </tu>
    <tu>
      <tuv xml:lang="fin">
        <seg>Puheenjohtajuuden siirtyessä myös SPN:n hallinnon hoitaminen siirtyy Saamelaiskäräjille Suomessa, ja siitä vastaa Saamelaiskäräjien kansainvälisten asioiden sihteeri.</seg>
      </tuv>
      <tuv xml:lang="sms">
        <seg>Saaǥǥjååʹđtem mieʹldd serddai še SPS vaaldšummuž håiddmõš Lääʹddjânnam Sääʹmtegga, da tõʹst vaʹsttad Sääʹmteeʹǧǧ meeraikõskksaž aaʹšši piisar.</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja</seg>
      </tuv>
      <tuv xml:lang="sms">
        <seg>Lââʹssteâđ</seg>
      </tuv>
    </tu>
    <tu>
      <tuv xml:lang="fin">
        <seg>Puheenjohtaja Tiina Sanila-Aikio, puh. 050 300 1780, tiina.sanila-aikio(at)samediggi.fi</seg>
      </tuv>
      <tuv xml:lang="sms">
        <seg>Saaǥǥjååʹđteei Tiina Sanila-Aikio, teʹl. 050 300 1780, tiina.sanila-aikio(at)samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>Vs. kansainvälisten asioiden sihteeri Laura Olsen-Ljetoff, puh. 010 839 3155, laura.olsen-ljetoff(at)samediggi.fi</seg>
      </tuv>
      <tuv xml:lang="sms">
        <seg>Vs. Meeraikõskksaž aaʹšši piisar Laura Olsen-Ljetoff, teʹl. 010 839 3155, laura.olsen-ljetoff(at)samediggi.fi</seg>
      </tuv>
    </tu>
  </body>
</tmx>
