<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">saamelaiskarajien_tayskokous_ja_vaalikauden_avajaistilaisuus_siirtyvat_myohempaan_ajankohtaan.html</prop>
  </header>
  <body>
    <tu>
      <tuv xml:lang="fin">
        <seg>Saamelaiskäräjien täyskokous ja vaalikauden avajaistilaisuus siirtyvät myöhempään ajankohtaan</seg>
      </tuv>
      <tuv xml:lang="sms">
        <seg>Sääʹmteeʹǧǧ tiuddsåbbar da vaalpââʹj ääʹveempoodd mââʹjee</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien huhtikuun täyskokous ja vaalikauden 2020-2023 avajaistilaisuus siirretään myöhemmin päätettävään ajankohtaan koronavirustilanteen vuoksi.</seg>
      </tuv>
      <tuv xml:lang="sms">
        <seg>Sääʹmteeʹǧǧ njuhččmannu tiuddsåbbar da vaalpââʹj 2020-2023 ääʹveempoodd mââʹjee koronavirusvueʹjj diõtt nuʹtt, što tõi ääiʹjpoodd tuʹmmje mâʹŋŋlest.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien hallitus käsitteli kokouksessaan 19. maaliskuuta Saamelaiskäräjien varautumista koronavirustilanteeseen (COVID-19) ja päätti tarkemmista toimenpiteistä.</seg>
      </tuv>
      <tuv xml:lang="sms">
        <seg>Sääʹmteeʹǧǧ halltõs ǩiõttʼtõõli såbbreʹstes pâʹsslašttâm-mannu 19. peeiʹv Sääʹmteeʹǧǧ vaʹrrjõõttmõõžž koronavirusvuâkka (COVID-19) da tuʹmmji tääʹrǩab tuåimin.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjille perustetaan poikkeusolojen valmiusryhmä, joka antaa tarvittaessa täydentäviä tai muita ohjeita tilanteeseen.</seg>
      </tuv>
      <tuv xml:lang="sms">
        <seg>Sääʹmtegga vuâđđeet čoʹrstemvueʹjj vaalmâšvuõttjoouk, kååʹtt oudd taarb mieʹldd tiuddeei leʹbe jeeʹres vuäppõõzzid vuâkka.</seg>
      </tuv>
    </tu>
    <tu>
      <tuv xml:lang="fin">
        <seg>Valmiusryhmää johtaa puheenjohtaja ja esittelijänä toimii hallintopäällikkö.</seg>
      </tuv>
      <tuv xml:lang="sms">
        <seg>Saaǥǥjååʹđteei jååʹđat vaalmâšvuõttjoouk da tõn ouʹddepuʹhttjen lij vaaldâšmjååʹđteei.</seg>
      </tuv>
    </tu>
    <tu>
      <tuv xml:lang="fin">
        <seg>Valmiusryhmän muita jäseniä ovat I ja II varapuheenjohtaja sekä lakimiessihteeri.</seg>
      </tuv>
      <tuv xml:lang="sms">
        <seg>Vaalmâšvuõttjoouk jeeʹres vuäzzla lie I da II väärrsaaǥǥjååʹđteei di lääʹǩǩpiisar.</seg>
      </tuv>
    </tu>
    <tu>
      <tuv xml:lang="fin">
        <seg>– Olemme aivan uuden tilanteen edessä ja on tärkeää, että pystymme turvaamaan Saamelaiskäräjien perustoiminnot myös tässä muuttuneessa tilanteessa, linjaa puheenjohtaja Tuomas Aslak Juuso.</seg>
      </tuv>
      <tuv xml:lang="sms">
        <seg>– Leäʹp aivv ođđ vueʹjj ooudâst da lij vääžnai, što pâʹsttep staanâd Sääʹmteeʹǧǧ vuâđđtuåimid tän muttum vueʹjjest še, linnjad saaǥǥjååʹđteei Tuomas Aslak Juuso.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät käyttää etätyötä toistaiseksi pääasiallisena työskentelymuotona, eikä virkamatkoja tehdä poikkeustilan aikana.</seg>
      </tuv>
      <tuv xml:lang="sms">
        <seg>Sääʹmteeʹǧǧ väʹlddreâuggamnääʹll lij meäʹrteʹmes ääiʹj ougglõstuâjj, jie-ǥa veʹrǧǧmaaʹtǩin jååʹđ čoʹrstemvueʹjj ääiʹj.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien järjestämät seminaarit, tilaisuudet ja tapahtumat perutaan toukokuun loppuun saakka ja kokouksiin osallistutaan etäyhteyksin.</seg>
      </tuv>
      <tuv xml:lang="sms">
        <seg>Sääʹmteeʹǧǧ riâššâm seminaarid, šõddmõõžžid da noorõõttmõõžžid jårrââʹstet vueʹssmannu loopp räjja da såbbrid vuässõõđât ougglõsõhttvuõđin.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät viestii tilanteesta ja sen muutoksista aktiivisesti henkilöstölle</seg>
      </tuv>
      <tuv xml:lang="sms">
        <seg>Sääʹmteʹǧǧ teâđat vueʹjj da tõn muttsi pirr aktiivlânji tuâjjlažkådda.</seg>
      </tuv>
    </tu>
    <tu>
      <tuv xml:lang="fin">
        <seg>– Voimme jokainen omalla toiminnallamme vaikuttaa siihen, miten riskiryhmät pystyvät suojautumaan tartunnalta.</seg>
      </tuv>
      <tuv xml:lang="sms">
        <seg>– Juõʹǩǩkaž meeʹst vuäitt jiijjâs tuåimmʼmõõžžines vaaikted tõõzz, mäʹhtt riskkjoouk pâʹstte suõjjõõttâd njuämmʼmest.</seg>
      </tuv>
    </tu>
    <tu>
      <tuv xml:lang="fin">
        <seg>On tärkeää noudattaa ohjeita ja välttää lähikontakteja.</seg>
      </tuv>
      <tuv xml:lang="sms">
        <seg>Lij vääžnai jääʹǩǩted vuäppõõzzid da vieʹltted âʹlddkontaaktid.</seg>
      </tuv>
    </tu>
    <tu>
      <tuv xml:lang="fin">
        <seg>Nyt täytyy ajatella koko saamelaisyhteisöä, erityisesti mummoja ja pappoja, tärkeimpiä aineettoman kulttuuriperintömme kantajia, jatkaa I varapuheenjohtaja Anni Koivisto.</seg>
      </tuv>
      <tuv xml:lang="sms">
        <seg>Ååʹn feʹrttai juurdčed puk sääʹmõõutstõõzz, jeäʹrben ääkkaid da ääjjaid, mij tääʹrǩmõs aunnsateʹmes kulttuurääʹrb kuõʹddjid, juätkk I väärrsaaǥǥjååʹđteei Anni Koivisto.</seg>
      </tuv>
    </tu>
    <tu>
      <tuv xml:lang="fin">
        <seg>– Koronaviruksen leviämisellä on ollut laajat vaikutukset maailmanlaajuisesti ja hallituksessa kävimme keskustelua tilanteen vaikutuksista erityisesti saamelaisyhteisöön.</seg>
      </tuv>
      <tuv xml:lang="sms">
        <seg>– Koronaviruuzz njaammʼmest lie leämmaž veiddsõs vaaiktõõzz maaiʹlmveiddsânji da halltõõzzâst saǥstõõlim vueʹjj vaaiktõõzzin jeäʹrben sääʹmõõutstõʹsse.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät pyrkii omalta osaltaan edistämään tiedon saantia saamen kielillä, päättää puheenjohtaja Juuso.</seg>
      </tuv>
      <tuv xml:lang="sms">
        <seg>Sääʹmteʹǧǧ pârgg jiijjâs vueʹzzeld oouʹdeed teâđ vuäǯǯam sääʹmǩiõʹlle, ǩiõrǥat saaǥǥjååʹđteei Juuso.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien hallitus on käynyt Suomen hallituksen 16.3.2020 antamat linjaukset läpi ja antanut seuraavat Saamelaiskäräjien toimintaa koskevat ohjeet .</seg>
      </tuv>
      <tuv xml:lang="sms">
        <seg>Sääʹmteeʹǧǧ halltõs lij mõõnnâm čõõđ Lääʹddjânnam halltõõzz 16.3.2020 uʹvddem linnjʼjõõzzid da ouddam pueʹtti Sääʹmteeʹǧǧ tuåimmʼmõõžž kuõskki vuäppõõzzid .</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien hallitus seuraa tilannetta ja kokoontuu tarpeen mukaan päättämään jatkotoimenpiteistä.</seg>
      </tuv>
      <tuv xml:lang="sms">
        <seg>Sääʹmteeʹǧǧ halltõs seuʹrrai vueʹjj da noorââtt taarb mieʹldd tuʹmmjed juâtkktuåimin.</seg>
      </tuv>
    </tu>
    <tu>
      <tuv xml:lang="fin">
        <seg>Ajankohtaista tietoa Saamelaiskäräjien varautumisesta koronavirustilanteeseen</seg>
      </tuv>
      <tuv xml:lang="sms">
        <seg>Ääiʹjpoddsa teâđ Sääʹmteeʹǧǧ vaʹrrjõõttmõõžž pirr koronavirusvuâkka</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja</seg>
      </tuv>
      <tuv xml:lang="sms">
        <seg>Lââʹssteâđ</seg>
      </tuv>
    </tu>
    <tu>
      <tuv xml:lang="fin">
        <seg>Puheenjohtaja Tuomas Aslak Juuso, 040 1871 331, tuomas.juuso(at)samediggi.fi I varapuheenjohtaja Anni Koivisto, 040 415 5969, anni.koivisto(at)samediggi.fi Hallintopäällikkö Pia Ruotsala-Kangasniemi, 040 726 2688, pia.ruotsala(at)samediggi.fi</seg>
      </tuv>
      <tuv xml:lang="sms">
        <seg>Saaǥǥjååʹđteei Tuomas Aslak Juuso, 040 1871 331, tuomas.juuso(at)samediggi.fi I väärrsaaǥǥjååʹđteei Anni Koivisto, 040 415 5969, anni.koivisto(at)samediggi.fi Vaaldâšmjååʹđteei Pia Ruotsala-Kangasniemi, 040 726 2688, pia.ruotsala(at)samediggi.fi</seg>
      </tuv>
    </tu>
  </body>
</tmx>
