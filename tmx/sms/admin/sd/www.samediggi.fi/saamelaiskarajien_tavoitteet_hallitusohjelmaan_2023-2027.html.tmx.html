<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjien tavoitteet hallitusohjelmaan 2023–2027</td>
        <td>Sääʹmteeʹǧǧ täävtõõzz halltõsprograʹmme 2023–2027</td>
      </tr>
      <tr>
        <td>Saamelaiskäräjät tavoittelee seuraavaan hallitusohjelmaan 2023–2027 toimenpiteitä saamelaisten oikeuksien edistämiseksi.</td>
        <td>Sääʹmteʹǧǧ täävtââll puõʹtti halltõsprograʹmme 2023–2027 tååimaid säʹmmlai vuõiggâdvuõđi ooudâsviikkmõššân.</td>
      </tr>
      <tr>
        <td>Saamelaiskäräjien pääteemat ovat: 1) kieli luo elinvoimaa – opetus luo tulevaisuutta, 2) parlamentaarinen toimikunta edistämään saamelaisia elinkeinoja, ja 3) ohjelma YK:n alkuperäiskansojen oikeuksien julistuksen toteuttamiseksi.</td>
        <td>Sääʹmteeʹǧǧ väʹlddteema liâ 1) ǩiõll rääjj jieʹllemviõǥǥ – mättʼtõs rääjj pueʹttiääiʹj, 2) parlamentaarlaž tåimmkåʹdd viikkâd ooudâs sääʹmjieʹllemvueʹjjid, da 3) programm ÕM alggmeerai vuõiggâdvuõđi čõõđtõõzz teâuddjâttmõššân.</td>
      </tr>
      <tr>
        <td>Suomen seuraavat eduskuntavaalit pidetään 2.4.2023.</td>
        <td>Lääʹddjânnam puõʹtti parlameʹnttvaal ââʹnet 2.4.2023.</td>
      </tr>
      <tr>
        <td>Hallitusneuvotteluissa sovitaan uuden hallituksen linjoista ja hallitusohjelman sisällöstä.</td>
        <td>Halltõs-saǥstõõllmõõžžâst suåvât ođđ halltõõzz liinjin da halltõsprograamm siiskõõzzâst.</td>
      </tr>
      <tr>
        <td>Saamelaiskäräjät on valmistellut oman ehdotuksensa hallitusohjelmaan sisällytettävistä saamelaisia koskevista asioista.</td>
        <td>Sääʹmteʹǧǧ lij valmštõõllâm jiijjâs eʹtǩǩõõzzâs halltõsprograʹmme siiʹsǩjõttum säʹmmlaid kuõskki aaʹššin.</td>
      </tr>
      <tr>
        <td>Saamelaiskäräjien hallitus on hyväksynyt 22.12.2022 materiaalin hallitusneuvottelujen pohjaksi.</td>
        <td>Sääʹmteeʹǧǧ halltõs lij priimmâm 22.12.2022 materiaal halltõs-saǥstõõllmõõžži vuâđđan.</td>
      </tr>
      <tr>
        <td>– Saamelaisten asia on osa maamme brändiä, ja näin se onkin koko Suomen asia.</td>
        <td>– Säʹmmlai äʹšš lij pieʹǩǩ jânnam bräänd, da nääiʹt tõt lij-i veeʹzz Lääʹddjânnam äʹšš.</td>
      </tr>
      <tr>
        <td>Haluamme vahvistaa Suomen valtion ja saamelaisten välistä yhteistyötä ja dialogia.</td>
        <td>Haaʹleep raaveed Lääʹddjânnam riikk da säʹmmlai kõskksaž õhttsažtuâj da dialogia.</td>
      </tr>
      <tr>
        <td>Tämä tarkoittaa yhteisen ymmärryksen ja luottamuksen rakentamista, sanoo Saamelaiskäräjien I varapuheenjohtaja Anni Koivisto.</td>
        <td>Tät miârkat õhttsaž fiʹttjummuž da naʹddjõõzz raajjmõõžž, särnn Sääʹmteeʹǧǧ I väärrsaaǥǥjååʹđteeʹjj Anni Koivisto.</td>
      </tr>
      <tr>
        <td>Myös YK:n alkuperäiskansojen julistukselle toivotaan toimeenpano-ohjelmaa.</td>
        <td>ÕM alggmeerai čõõđtõʹsse tuäivat še tiuʹddepiijjâm- prograamm.</td>
      </tr>
      <tr>
        <td>Suomi hyväksyi julistuksen vuonna 2007 ja sitoutui sen toimeenpanoon vuonna 2014.</td>
        <td>Lääʹddjânnam priimi čõõđtõõzz eeʹjjest 2007 da čõõnõõđi tõn tiuʹddepiijjmõʹšše eeʹjjest 2014.</td>
      </tr>
      <tr>
        <td>– Vaikka Suomi sitoutui julistuksen toimeenpanoon jo melkein vuosikymmen sitten, ei toimeenpano-ohjelmaa ole vielä tehty.</td>
        <td>– Håʹt-i Lääʹddjânnam čõõnõõđi čõõđtõõzz tiuʹddepiijjmõʹšše juʹn miâlggâd lååi eeʹǩǩed mââiårra, ij tiuʹddepiijjâm-prograamm leäkku veâl tuejjuum.</td>
      </tr>
      <tr>
        <td>Esimerkiksi saamelaiskäräjälaista käydyissä keskusteluissa kävi selväksi, etteivät julistuksessakin sovitut alkuperäiskansaoikeudet ole päättäjille selviä, ja toimeenpano-ohjelma auttaisi varmasti myös niiden selkeyttämisessä, varapuheenjohtaja Koivisto toteaa.</td>
        <td>Ouddmiârkkân sääʹmteʹǧǧlääʹjjest jiõllum saǥstõõllmõõžžin seʹlvvni, što jiâ ni čõõđtõõzzâst suõppum alggmeervuõiggâdvuõđ leäkku mieʹrreeʹjid čiõlggnam, da tiuʹddepiijjâm-programm vieʹǩǩteʹči aainâs še tõi čiõlǥtummšest, väärrsaaǥǥjååʹđteeʹjj Koivisto tuâtt.</td>
      </tr>
      <tr>
        <td>Saamelaiskäräjien pääteemat hallitusohjelmaan 2023–2027:</td>
        <td>Sääʹmteeʹǧǧ väʹlddteema halltõsprograʹmme 2023–2027:</td>
      </tr>
      <tr>
        <td>1. Kieli luo elinvoimaa – opetus luo tulevaisuutta</td>
        <td>1. Ǩiõll rääjj jieʹllemviõǥǥ – mättʼtõs rääjj pueʹttiääiʹj</td>
      </tr>
      <tr>
        <td>Perustuslain 17. pykälä takaa oikeuden kieleen ja kulttuuriin sekä niiden ylläpitämiseen ja kehittämiseen.</td>
        <td>Vuâđđlääʹjj 17. paragraaff taʹǩǩad vuõiggâdvuõđ ǩiõʹlle da kulttuuʹre di tõi tuõʹllʼjummša da ooudâsviikkmõʹšše.</td>
      </tr>
      <tr>
        <td>Saamelaisyhteisö on sitoutunut työskentelemään saamen kielten elinvoimaisuuden vahvistamiseksi.</td>
        <td>Sääʹmõhttsažkåʹdd lij čõnnõõttâm reâuggad sääʹmǩiõli jieʹllemviõkksažvuõđ raaveem diõtt.</td>
      </tr>
      <tr>
        <td>Julkisen vallan tuella on mahdollista saada hyviä tuloksia aikaan.</td>
        <td>Õõlmâs vääʹld tuärjjõõzzin lij vueiʹtlvaž vuäǯǯad pueʹrr puättmõõžžid äigga.</td>
      </tr>
      <tr>
        <td>2. Parlamentaarinen toimikunta edistämään saamelaisia elinkeinoja</td>
        <td>2. Parlamentaarlaž tåimmkåʹdd viikkâd ooudâs sääʹmjieʹllemvueʹjjid</td>
      </tr>
      <tr>
        <td>Suomesta puuttuu toimielin, jossa Suomen valtio ja saamelaisten oma itsehallinto keskustelevat ja etsivät kokonaisvaltaista näkemystä kotiseutualueen ja perinteisten elinkeinojen kehittämiseen.</td>
        <td>Lääʹddjânnmest põõtt tåimmorgaan, koʹst Lääʹddjânnam riikk da säʹmmlai jiijjâs jiõččvaaldâšm saǥstâʹlle da åʹcce obbvääldlaž vuäinalm dommvuuʹd da äʹrbbvu��đlaž jieʹllemvueʹjji ooudâs viikkmõʹšše.</td>
      </tr>
      <tr>
        <td>Ehdotettavan toimikunnan tehtävänä on selvittää saamelaiselinkeinojen sekä perinteisen tiedon ja taitojen tila suhteessa yhteiskunnallisiin muutoksiin sekä ilmastonmuutokseen.</td>
        <td>Eʹtǩǩeem tåimmkååʹdd tuâjjan lij čiõlǥted sääʹmjieʹllemvueʹjji di äʹrbbvuõđlaž teâđ da tääidai sââʹjj kõskkvuõđâst õhttsažkååddlaž muttsid di äimmõsmuttsa.</td>
      </tr>
      <tr>
        <td>3. Ohjelma YK:n alkuperäiskansojen oikeuksien julistuksen toteuttamiseksi</td>
        <td>3. Programm ÕM alggmeerai vuõiggâdvuõđi čõõđtõõzz teâuddjâttmõššân.</td>
      </tr>
      <tr>
        <td>Saamelaiskulttuurin elinvoimaisuuden vahvistamiseksi Suomen valtion ja Saamelaiskäräjien tulee tehdä ensi vaalikaudella toimeenpano-ohjelma YK:n alkuperäiskansojen oikeuksien julistuksen toteuttamiseksi.</td>
        <td>Sääʹmkulttuur jieʹllemviõkksažvuõđ raaveem diõtt Lääʹdd riikk da Sääʹmteeʹǧǧ âlgg tuejjeed puõʹtti vaalpââʹjest tiuʹddepiijjâm-programm ÕM alggmeerai vuõiggâdvuõđi čõõđtõõzz teâuddjâttmõššân.</td>
      </tr>
      <tr>
        <td>Suomi on hyväksynyt julistuksen vuonna 2007 ja sitoutunut sen toimeenpanoon vuonna 2014.</td>
        <td>Lääʹddjânnam lij priimmâm čõõđtõõzz eeʹjjest 2007 da čõnnõõttâm tõn tiuʹddepiijjmõʹšše eeʹjjest 2014.</td>
      </tr>
      <tr>
        <td>Julistuksen tarkoituksena on suojella ja edistää alkuperäiskansojen oikeuksia sekä turvata heidän itsemääräämisoikeutensa.</td>
        <td>Čõõđtõõzz miârktõssân lij suõjjled da viikkâd ooudâs alggmeerai vuõiggâdvuõđid di tuõrvvâd sij jiõččmieʹrreemvuõiggâdvuõđid.</td>
      </tr>
      <tr>
        <td>Saamelaiskäräjälaki edelleen ajankohtainen</td>
        <td>Sääʹmteʹǧǧlääʹǩǩ lij veâl ääiʹjpoddsaž</td>
      </tr>
      <tr>
        <td>Lisäksi Saamelaiskäräjät nostaa ajankohtaisina asioina vuonna 2023 saamelaisten huomioimisen sosiaaliturvauudistuksessa, saamelaiskäräjälain sekä itsemääräämisoikeuden, pohjoismaisen saamelaissopimuksen, Tenon kalastussäännön sekä kalastuslain uudistuksen, saamelaisten oikeuksien edistämisen ja saamelaisten totuus- ja sovintoprosessin.</td>
        <td>Lââʹssen Sääʹmteʹǧǧ kägg ääiʹjpoddsaž äʹššen eeʹjjest 2023 säʹmmlai lokku välddmõõžž sosiaalstaanoođummšest, sääʹmteʹǧǧlääʹjj di jiõččmieʹrreemvuõiggâdvuõđ, tâʹvvjânnmallaš sääʹmsuåppmõõžž, Teän kueʹllšeeʹllemvuâkkõõzz di kueʹllšeeʹllemlääʹjj oođummuž, säʹmmlai vuõiggâdvuõđi ouddnummuž da säʹmmlai tuõttvuõtt- da suåvâdvuõttproseeʹss.</td>
      </tr>
      <tr>
        <td>Lue Saamelaiskäräjien yksityiskohtaiset tavoitteet hallitusohjelmaan 2023–2027</td>
        <td>Looǥǥ Sääʹmteeʹǧǧ tääʹrǩes täävtõõzzid halltõsprograʹmme 2023–2027</td>
      </tr>
      <tr>
        <td>Kuva: Saamelaisten kansallispäivän avoimet ovet Saamelaiskulttuurikeskus Sajoksessa 6.2.2023.</td>
        <td>Snimldõk: Säʹmmlai meersažpeeiʹv äävai åårram uus sääʹmkulttuurkõõskõs Sajoozzâst 6.2.2023.</td>
      </tr>
      <tr>
        <td>Saamelaiskäräjät / Ville Fofonoff.</td>
        <td>Sääʹmteʹǧǧ/ Ville Fofonoff.</td>
      </tr>
      <tr>
        <td>Lisätietoja:</td>
        <td>Lââʹssteâđ:</td>
      </tr>
      <tr>
        <td>Anni Koivisto I varapuheenjohtaja 040 415 5969 anni.koivisto@samediggi.fi</td>
        <td>Anni Koivisto I väärrsaaǥǥjååʹđteeʹjj 040 415 5969 anni.koivisto@samediggi.fi</td>
      </tr>
    </table>
  </body>
</html>
