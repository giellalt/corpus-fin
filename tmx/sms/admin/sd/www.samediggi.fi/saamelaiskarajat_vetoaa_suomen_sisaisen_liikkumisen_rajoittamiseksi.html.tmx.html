<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjät vetoaa Suomen sisäisen liikkumisen rajoittamiseksi</td>
        <td>Sääʹmteʹǧǧ ännââtt, što rääʹjteʹče liikkummuž Lääʹddjânnmest</td>
      </tr>
      <tr>
        <td>Saamelaiskäräjät vetoaa pääministeriin Suomen sisäisen liikkumisen rajoittamiseksi, jotta koronaviruksen leviämistä saadaan hidastettua ja riskiryhmiä suojattua.</td>
        <td>Sääʹmteʹǧǧ ännââtt väʹlddministeeʹrest, što rääʹjteʹče liikkummuž Lääʹddjânnam raaji seʹst, što vuäitčeš miâlǥeed koronaviruuzz leävvnummuž da nuʹt suõjjeed riskkjooukid.</td>
      </tr>
      <tr>
        <td>Viikonlopun aikana useat mediat ovat uutisoineet Suomen sisäisestä matkailusta ja Lappiin kohdistuvasta lomailusta, vaikka Suomen hallitus on ohjeistanut välttämään sosiaalisia kontakteja ja kieltänyt yli 10 hengen julkiset kokoontumiset.</td>
        <td>Neäʹttel-loopp ääiʹj määŋg media lie õlmstâttam ođđsid Lääʹddjânnam siiskâž maatkčummuž da Lappi-vuuʹdest luämai âânnmõõžž pirr, håʹt-i Lääʹddjânnam halltõs lij ouddam vuäppõõzzid vieʹltted sosiaalʼlaž kontaaktid da ǩeâlddam pâʹjjel 10 oummu õõlmâs noorõõttmõõžžid.</td>
      </tr>
      <tr>
        <td>– Olen seurannut tilannetta hyvin huolestuneena ja nyt olisi jokaisen aika ottaa tilanne vakavasti ja noudattaa annettuja ohjeita.</td>
        <td>– Leäm seuʹrrjam vueʹjj sami huõl ââʹnškuäʹđeeʹl. Ååʹn leʹčči juõʹǩǩkast äiʹǧǧ väʹldded vueʹjj tuõđlânji da jääʹǩǩted uvddum vuäppõõzzid.</td>
      </tr>
      <tr>
        <td>Emme halua asettaa riskiryhmiä vaaraan, erityisesti saamelaisvanhukset ovat ryhmä, jota meidän on nyt suojeltava, painottaa Saamelaiskäräjien puheenjohtaja Tuomas Aslak Juuso.</td>
        <td>Mij jeäʹp haaʹled piijjâd riskkjooukid vaar vuâlla, jeäʹrben sääʹmvuäʹmmoummu lie joukk, koon meeʹst feʹrttai suõjjeed, teäʹddad Sääʹmteeʹǧǧ saaǥǥjååʹđteei Tuomas Aslak Juuso.</td>
      </tr>
      <tr>
        <td>Saamelaiskäräjien mukaan Suomen sisäisen liikkumisen rajoittaminen olisi paras keino saamelaisväestön ja erityisesti riskiryhmien, kuten saamelaisvanhusten suojaamiseen tartunnalta ja hoidon riittävyyden turvaamiseen.</td>
        <td>Sääʹmteeʹǧǧ mieʹldd Lääʹddjânnam siiskâž liikkummuž rääʹjtem leʹčči pueʹrmõs nääʹll suõjjeed sääʹm-meer da jeäʹrben riskkjooukid, mâʹte sääʹmvuäʹmmoummid, njuämmam vuâstta da tõn staanâm diõtt, što håidd riʹjttai pukid.</td>
      </tr>
      <tr>
        <td>Saamenkielentaitoista terveydenhuollon henkilöstöä on nykyiselläänkin niukasti ja erityisesti kiireellisen hoidon yhteydessä ja kriisitilanteissa omakielisen palvelun merkitys on suuri.</td>
        <td>Sääʹmǩiõl siltteei tiõrvâsvuõtthuõl tuâjjla lie juʹn tän vueʹjjest occanj da jeäʹrben ǩirrsallaš hååid õhttvuõđâst da kriisvuõʹjjin jiijjâsǩiõllsaž kääzzkõõzzin lij jõnn miârktõs.</td>
      </tr>
      <tr>
        <td>Saamelaisvanhuksista merkittävä osa asuu saamelaisten kotiseutualueella.</td>
        <td>Sääʹmvuäʹmmoummin miârkteei vueʹss jäälast säʹmmlai dommvuuʹdest.</td>
      </tr>
      <tr>
        <td>– Saamelaiskäräjät vetoaa pääministeriin, että hän tekisi tarvittavat toimenpiteet Suomen sisäisen turhan matkustelun lopettamiseksi, päättää puheenjohtaja Juuso.</td>
        <td>– Sääʹmteʹǧǧ ännââtt väʹlddministeeʹrest, što son tuejjeʹči taarbšum tuåimid, što tuuʹššes maatkčem Lääʹddjânnmest puuđči, ǩiõrǥat saaǥǥjååʹđteei Juuso.</td>
      </tr>
      <tr>
        <td>Saamenkielistä viestintää tulee lisätä</td>
        <td>Sääʹmǩiõllsaž teâttjueʹǩǩem õõlǥči lââʹzzted</td>
      </tr>
      <tr>
        <td>Saamelaiskäräjät muistuttaa eri viranomaistahoja kuten THL:ää ja valtioneuvoston kansliaa saamenkielisen viestimisen tärkeydestä.</td>
        <td>Sääʹmteʹǧǧ mušttʼtat jeeʹres veʹrǧǧniiʹǩǩid, mâʹte THL da riikksuåvtõõzz kanslia, sääʹmǩiõllsaž teâttjueʹǩǩem vääžnaivuõđâst.</td>
      </tr>
      <tr>
        <td>Saamelaiskäräjät on esittänyt saamenkielisen viestimisen lisäämistä ja parantamista saamen kielilain nojalla ja yleisen turvallisuuden vuoksi.</td>
        <td>Sääʹmteʹǧǧ lij eʹtǩǩääm sääʹmǩiõllsaž teâttjueʹǩǩem lââʹzztummuž da pueʹrummuž sääʹm ǩiõll-lääʹjj vuâđald da õõlmâs staanvuõđ diõtt.</td>
      </tr>
      <tr>
        <td>Viestinnässä tulee myös huomioida saamenkielisten erityistarpeet saavutettavuusvaatimusten kannalta, kuten se, että monet saamenkieliset ovat lukutaidottomia omalla äidinkielellään.</td>
        <td>Teâttjueʹǩǩmest âlgg še väʹldded lokku sääʹmǩiõllsai taarbid âsttjemvuõttõõlǥtõõzzi peäʹlest, ouddmiârkkân tõn, što määŋg sääʹmǩiõllsa jie silttâd lookkâd jiijjâs jieʹnnǩiõl.</td>
      </tr>
      <tr>
        <td>– Tietojen jatkuvaa muuttumista ei voida pitää perusteluna, ettei yleisiä ohjeita käännetä saamen kielille, vaan saamenkielisessä viestinässä on myös edettävä suunnitelmallisesti ja ohjeita päivittäen, ohjeistaa kieliturvasihteeri Anne Kirste Aikio.</td>
        <td>– Tõn, što teâđ mottje ǩeeʹjjmieʹldd ääiʹj, ij vueiʹt ââʹnned mäinnan, što õõlmâs vuäppõõzzid jie jåårǥlââʹtt sääʹmǩiõlid. Sääʹmǩiõllsaž teâttjueʹǩǩmest âlgg ouddned še plaan meâldlânji da vuäppõõzzid peeiʹvteeʹl, vuäʹppast ǩiõllstaanpiisar Anne Kirste Aikio.</td>
      </tr>
      <tr>
        <td>– Nyt tulee myös eri viranomaisten huolehtia erityisesti siitä, että saamelaisten kielelliset oikeudet toteutuvat ja henkilö tulee ymmärretyksi saamen kielellä, vaikka hätäkeskukseen tai terveyskeskukseen soittaessa, jos epäilee koronatartuntaa.</td>
        <td>– Ååʹn jeeʹres veʹrǧǧneeʹǩǩ âʹlǧǧe še ââʹnned huõl jeäʹrben tõʹst, što säʹmmlai ǩiõlʼlaž vuõiggâdvuõđ teâuddje da ooumaž šâdd fiʹttjum sääʹmǩiõʹlle, håʹt jieʹttkõõskõʹsse leʹbe tiõrvâsvuõttkõõskõʹsse sååiteen, jõs son kädd koronanjuämmam.</td>
      </tr>
      <tr>
        <td>Lisätietoja:</td>
        <td>Lââʹssteâđ:</td>
      </tr>
      <tr>
        <td>Puheenjohtaja Tuomas Aslak Juuso 010 839 3101 / 040 687 3394, tuomas.juuso(at)samediggi.fi</td>
        <td>Saaǥǥjååʹđteei Tuomas Aslak Juuso, 010 839 3101 / 040 687 3394, tuomas.juuso(at)samediggi.fi</td>
      </tr>
      <tr>
        <td>Kieliturvasihteeri Anne Kirste Aikio, 010 839 3124 / 040 707 5626, anne-kirste.aikio(at)samediggi.fi</td>
        <td>Ǩiõllstaanpiisar Anne Kirste Aikio, 010 839 3124 / 040 707 5626, anne-kirste.aikio(at)samediggi.fi</td>
      </tr>
      <tr>
        <td>Sosiaali-ja terveyssihteeri Anne Länsman-Magga, 010 839 3128 / 040 182 9998, anne.lansman-magga(at)samediggi.fi</td>
        <td>Sosiaal- da tiõrvâsvuõttpiisar Anne Länsman-Magga, 010 839 3128 / 040 182 9998, anne.lansman-magga(at)samediggi.fi</td>
      </tr>
    </table>
  </body>
</html>
