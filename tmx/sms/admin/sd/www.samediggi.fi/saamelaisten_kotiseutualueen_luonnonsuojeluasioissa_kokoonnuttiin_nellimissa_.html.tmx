<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">saamelaisten_kotiseutualueen_luonnonsuojeluasioissa_kokoonnuttiin_nellimissa_.html</prop>
  </header>
  <body>
    <tu>
      <tuv xml:lang="fin">
        <seg>Saamelaisten kotiseutualueen luonnonsuojeluasioissa kokoonnuttiin Nellimissä</seg>
      </tuv>
      <tuv xml:lang="sms">
        <seg>Säʹmmlai dommvuuʹd luâttsuõjjlemaaʹšši diõtt noorõʹtteš Njeäʹllmest</seg>
      </tuv>
    </tu>
    <tu>
      <tuv xml:lang="fin">
        <seg>Ympäristöministeriö, Lapin ELY-keskus, Metsähallitus ja Saamelaiskäräjät kokoontuivat Luonnonsuojelukäräjille Nellimissä 10.-11.8.2022.</seg>
      </tuv>
      <tuv xml:lang="sms">
        <seg>Pirrõsministeria, Lappi JJP-kõõskõs, Meäʹcchalltõs da Sääʹmteʹǧǧ noorõʹtte Luâttsuõjjlemtegga Njeäʹllmest 10.-11.8.2022.</seg>
      </tuv>
    </tu>
    <tu>
      <tuv xml:lang="fin">
        <seg>Luonnonsuojelukäräjät on saamelaisten kotiseutualueen valtion maiden luonnonsuojelusta vastaavien viranomaisten ja Saamelaiskäräjien yhteistyötä edistävä vuosittain järjestettävä tapaaminen.</seg>
      </tuv>
      <tuv xml:lang="sms">
        <seg>Luâttsuõjjlemteʹǧǧ lij säʹmmlai dommvuuʹd riikk jânnmi luâttsuõjjlummšest vaʹstteei veʹrǧǧniiʹǩǩi da Sääʹmteeʹǧǧ õhttsažtuâj oouʹdeei juõʹǩǩ eeʹjj jäʹrjstum kaaunõõttmõš.</seg>
      </tuv>
    </tu>
    <tu>
      <tuv xml:lang="fin">
        <seg>Tämän vuoden pääteemana oli Inarijärvi ja sen alueen saamelaiskulttuuri.</seg>
      </tuv>
      <tuv xml:lang="sms">
        <seg>Tän eeʹjj väʹlddteema leäi Aanarjäuʹrr da tõn vuuʹd sääʹmkulttuur.</seg>
      </tuv>
    </tu>
    <tu>
      <tuv xml:lang="fin">
        <seg>Tapaamisen aluksi käytiin läpi osallistuvien tahojen ajankohtaiskatsaukset, jonka jälkeen syvennyttiin tämän vuoden teeman käsittelyyn.</seg>
      </tuv>
      <tuv xml:lang="sms">
        <seg>Kaaunõõttmõõžž aalǥâst mõʹnneš čõõđ vuässõõtti vueʹsspieʹli ääiʹjpoddsaž ǩiõčldõõǥǥid, mâŋŋa tõʹst vuäjjneš tän eeʹjj teema ǩiõttʼtõõllma.</seg>
      </tuv>
    </tu>
    <tu>
      <tuv xml:lang="fin">
        <seg>Osallistujat perehtyivät muun muassa inarinsaamelaiseen kulttuuriin, Inarijärven vesistön tilaan ja sen kehittymiseen sekä Inarijärven säännöstelyyn.</seg>
      </tuv>
      <tuv xml:lang="sms">
        <seg>Vuässõõtti vuäjjne jeeʹrab mieʹldd aanarsääʹm kulttuuʹre, Aanarjääuʹr čääʹccvuuʹd vuâkka da tõn ouddnummša di Aanarjääuʹr tuuʹlvtummša.</seg>
      </tuv>
    </tu>
    <tu>
      <tuv xml:lang="fin">
        <seg>Lisäksi Luonnonsuojelukäräjät tutustui YK:n elintarvike- ja maatalousjärjestön (FAO) ruokaturvaraporttiin , jossa yhtenä osana käsiteltiin Nellimissä asuvien inarinsaamelaisten ruokajärjestelmää.</seg>
      </tuv>
      <tuv xml:lang="sms">
        <seg>Luâttsuõjjlemteʹǧǧ tobdstõõđi veâl ÕM veärraaunâs- da mäddtäällorgaan (FAO) veärrstaanrapoʹrtte , koonn õhttân vueʹssen ǩiõttʼtõʹlleš Njeäʹllmest jälsteei aanarsäʹmmlai veärr-riâšldõõǥǥ.</seg>
      </tuv>
    </tu>
    <tu>
      <tuv xml:lang="fin">
        <seg>Luonnonsuojelukäräjät vieraili myös Inarin Kirakkajoella ja tutustui meneillään olevaan jokialueen ennallistamiseen sekä taimenen kutualueiden kunnostukseen.</seg>
      </tuv>
      <tuv xml:lang="sms">
        <seg>Luâttsuõjjlemteʹǧǧ kõʹllʼji še Aanar Kirakkajooǥǥâst da tobdstõõđi jååʹttmen åårrai jokkvuuʹd oouʹdab vuâkka sättmõʹšše di kuuʹǯ koođđâmvuuʹdi laaddmõʹšše.</seg>
      </tuv>
    </tu>
    <tu>
      <tuv xml:lang="fin">
        <seg>– Osallistuin ensimmäistä kertaa Luonnonsuojelukäräjille ja olen iloinen tästä arvokkaasta yhteistyötapaamisesta.</seg>
      </tuv>
      <tuv xml:lang="sms">
        <seg>– Vuässõʹttem vuõssmõs vuâra Luâttsuõjjlemtegga da muʹst lij šiõǥǥ miõll tän kaallšõs õhttsažtuâjjkaaunõõttmõõžž diõtt.</seg>
      </tuv>
    </tu>
    <tu>
      <tuv xml:lang="fin">
        <seg>Pidän tärkeänä, että pääsemme keskustelemaan ajankohtaisista asioista, vaihtamaan tietoja ja samalla tutustumaan saamelaisten kotiseutualueen erityispiirteisiin, sanoo Saamelaiskäräjien II varapuheenjohtaja Leo Aikio.</seg>
      </tuv>
      <tuv xml:lang="sms">
        <seg>Âânam tääʹrǩes äʹššen, što piâssâp saǥstõõllâd ääiʹjpoddsaž aaʹšši pirr, vaajted teâđaid da seämmast tobdstõõttâd säʹmmlai dommvuuʹd jiijjâsnallšemvuõʹtte, ceälkk Sääʹmteeʹǧǧ II väärrsaaǥǥjååʹđteei Leo Aikio.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjiltä Luonnonsuojelukäräjille osallistuivat II varapuheenjohtaja Leo Aikio, elinkeino- ja ympäristölakimiessihteeri Sarita Kämäräinen, elinkeinosihteeri Laura Olsén-Ljetoff, ympäristösihteeri Tiina Lovisa Solbär ja viestintäsihteeri Johanna Alatorvinen.</seg>
      </tuv>
      <tuv xml:lang="sms">
        <seg>Sääʹmteeʹǧǧest Luâttsuõjjlemtegga vuässõʹtte II väärrsaaǥǥjååʹđteei Leo Aikio, jieʹllemvueʹǩǩ- da pirrõslääʹǩǩpiisar Sarita Kämäräinen, jieʹllemvueʹǩǩpiisar Laura Olsén-Ljetoff, pirrõspiisar Tiina Lovisa Solbär da saaǥǥtempiisar Johanna Alatorvinen.</seg>
      </tuv>
    </tu>
    <tu>
      <tuv xml:lang="fin">
        <seg>Luonnonsuojelukäräjät on kokoontunut vuodesta 2002 alkaen säännöllisesti.</seg>
      </tuv>
      <tuv xml:lang="sms">
        <seg>Luâttsuõjjlemteʹǧǧ lij noorõõttâm eeʹjjest 2002 ääʹljeeʹl meäʹrmeâldlânji.</seg>
      </tuv>
    </tu>
    <tu>
      <tuv xml:lang="fin">
        <seg>Koronapandemian aikana tapaamisiin on tullut kahden vuoden tauko.</seg>
      </tuv>
      <tuv xml:lang="sms">
        <seg>Koronapandemia ääiʹj kaaunõõttmõõžžid lij šõddâm kuõiʹt eeʹjj kõskk.</seg>
      </tuv>
    </tu>
    <tu>
      <tuv xml:lang="fin">
        <seg>Seuraava tapaaminen järjestetään jälleen tulevana vuonna.</seg>
      </tuv>
      <tuv xml:lang="sms">
        <seg>Pueʹtti kaaunõõttmõõžž jäʹrjstet eʹpet pueʹtti eeʹjj.</seg>
      </tuv>
    </tu>
    <tu>
      <tuv xml:lang="fin">
        <seg>Kuva: Osana ohjelmaa Luonnonsuojelukäräjät tutustui inarinsaamelaiseen ruokakulttuuriin ja iltapalaksi savustettiin Inarijärvestä pyydettyä siikaa.</seg>
      </tuv>
      <tuv xml:lang="sms">
        <seg>Snimldõk: Vueʹssen prograammâst Luâttsuõjjlemteʹǧǧ tobdstõõđi aanarsääʹm veärrkulttuuʹre da jeäʹǩǩesveärran suõvsteš Aanarjääuʹrest koddum šaapš.</seg>
      </tuv>
    </tu>
    <tu>
      <tuv xml:lang="fin">
        <seg>Kuva: Johanna Alatorvinen/ Saamelaiskäräjät.</seg>
      </tuv>
      <tuv xml:lang="sms">
        <seg>Snimldõk: Johanna Alatorvinen/ Sääʹmteʹǧǧ.</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja:</seg>
      </tuv>
      <tuv xml:lang="sms">
        <seg>Lââʹssteâđ:</seg>
      </tuv>
    </tu>
    <tu>
      <tuv xml:lang="fin">
        <seg>Leo Aikio II varapuheenjohtaja 040 621 6505 leo.aikio@samediggi.fi</seg>
      </tuv>
      <tuv xml:lang="sms">
        <seg>Leo Aikio II väärrsaaǥǥjååʹđteei 040 621 6505 leo.aikio@samediggi.fi</seg>
      </tuv>
    </tu>
  </body>
</tmx>
