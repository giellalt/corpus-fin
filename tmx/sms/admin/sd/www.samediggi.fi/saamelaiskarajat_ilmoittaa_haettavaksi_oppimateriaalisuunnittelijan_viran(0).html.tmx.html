<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjät ilmoittaa haettavaksi oppimateriaalisuunnittelijan viran</td>
        <td>Sääʹmteʹǧǧ iʹlmmat ooccâmnalla mättmateriaalplaaneei veeʹrj</td>
      </tr>
      <tr>
        <td>Saamelaiskäräjät ilmoittaa haettavaksi oppimateriaalisuunnittelijan viran.</td>
        <td>Sääʹmteʹǧǧ iʹlmmat ooccâmnalla mättmateriaalplaaneei veeʹrj.</td>
      </tr>
      <tr>
        <td>Saamelaiskäräjillä työskentelee useita oppimateriaalisuunnittelijoita, joiden tehtävät on määritelty Saamelaiskäräjien työjärjestyksen 41 §:ssä.</td>
        <td>Sääʹmteeʹǧǧest tuejjee mäŋgg mättmateriaalplaaneei, kooi tuâj liâ meärtõllum Sääʹmteeʹǧǧ tuâjjriâššmõõžž 41 §:st.</td>
      </tr>
      <tr>
        <td>Oppimateriaalisuunnittelijoiden tehtävänä on mm. huolehtia oppimateriaalisihteerin kanssa yhteistyössä oppimateriaaliprojektien toteuttamisesta, vastata inarin-, koltan- ja pohjoissaamenkielisten oppimateriaalien toimitustyöstä (tekijänoikeus-, kuvitus- ja muiden sopimusten valmistelu, korjaustarkistukset, painatukseen liittyvät asiat kuten tarjoukset ja materiaalin lähettäminen painoon sekä taitto- ja käännöstyöt), huolehtia oppimateriaaleja koskevasta tiedottamisesta, Saamelaiskäräjien oppimateriaalinäyttelystä ja -arkistosta.</td>
        <td>Mättmateriaalplaaneei tuâjjan lij jm. huõlted mättmateriaalpiisrin õõutâst mättmateriaalprojeeʹkti čõõđtummšest, vaʹstteed aanar-, nuõrtt- da tâʹvvsääʹmǩiõllsai mättmateriaali tååimtõstuâjast (raajjivuõiggâdvuõtt-, kaartʼteei- da jeeʹres suåppmõõžži valmštõõllmõš, teevvamtaʹrǩstummuž, teäʹddma õhttneei ääʹšš mâʹte taʹrjjõõzz da materiaali vuõlttummuš teäʹddempäikka di tuäjjam- da jåårǥlâʹttemtuâj), huõlted mättmateriaali kuõskki teâđtummšest, Sääʹmteeʹǧǧ mättmateriaalčuäjtõõzzâst da arkiivâst.</td>
      </tr>
      <tr>
        <td>Haettavana olevassa oppimateriaalisuunnittelijan tehtävässä edellytetään erityisesti saamen kielen, oppimateriaalien graafisen suunnittelun sekä digitaalisten materiaalien suunnittelun ja teknisen toteutuksen osaamista.</td>
        <td>Ooccâmvueʹlnn åårrai mättmateriaalplaaneei tuâjast lij kaiʹbbjõssân jeäʹrben sääʹmǩiõl, mättmateriaali graaflaž plaanummuž di digitaalaž materiaali plaanummuž da teeknlaž raajjmõõžž silttummuž.</td>
      </tr>
      <tr>
        <td>Säädösperusteisena kelpoisuusvaatimuksena on viran edellyttämä koulutus ja lisäksi vaaditaan saamen kielen taitoa (asetus 1727/95).</td>
        <td>Šiõttõsvuâđlaž ââʹntemkaiʹbbjõsân lij veeʹrj oudldem škooultõs da lââʹssen kaiʹbbjet sääʹmǩiõl tääid (asetõs 1727/95).</td>
      </tr>
      <tr>
        <td>Viran menestyksellinen hoitaminen edellyttää soveltuvaa tutkintoa, koulutusasioiden ja hallinnollisten tehtävien tuntemusta sekä hyviä yhteistyö- ja vuorovaikutustaitoja.</td>
        <td>Veeʹrj oʹnstam håiddmõš kaiʹbbai šiõttlõs õllškooultuʹtǩǩõõzz, škooultõsaaʹšši da vaaldšmallaš tuâjai tobddmõõžž di šiõǥǥ õhttsažtuâjj- da vuârrvaaiktemtääidaid.</td>
      </tr>
      <tr>
        <td>Palkkaus määräytyy Saamelaiskäräjien palkkausjärjestelmän vaativuustason IV/IV mukaan (peruspalkka ilman lisiä 2597,07 euroa/kk).</td>
        <td>Päʹlǩǩ meäʹrtââvv Sääʹmteeʹǧǧ päʹlǩǩriâšldõõǥǥ väʹǯǯlõsvuõtt-tääʹzz IV/IV mieʹldd (vuâđđpäʹlǩǩ lõõʹzzitaa 2597,07 euʹrred/mp).</td>
      </tr>
      <tr>
        <td>Peruspalkan lisäksi maksetaan työkokemuksen mukaan määräytyvät kokemuslisät sekä 24 % saamelaisalueen lisä.</td>
        <td>Vuâđđpääʹlǩ õõl määuʹset lõõʹzzid tuõjju härjjnummuž mieʹldd di 24 % sääʹmvuuʹd lââʹss.</td>
      </tr>
      <tr>
        <td>Virka täytetään 1.9.2021 alkaen ja viran täyttämisessä noudatetaan kuuden kuukauden koeaikaa.</td>
        <td>Veeʹrj tieuʹdet 1.9.2021 ääʹljeeʹl da veeʹrj tieuʹddmest ââʹnet kuuđ määnpââʹj ǩiččlõddâmääiʹj.</td>
      </tr>
      <tr>
        <td>Hakemukset liitteineen tulee toimittaa Saamelaiskäräjien sihteeristöön 20.7.2021 mennessä osoitteeseen https://www.sympahr.net/public/pq.aspx?002b0256</td>
        <td>Ooccmõõžž meâlddõõzzines âlgg tooiʹmted Sääʹmteeʹǧǧ piisarkådda 20.7.2021 mõõneeʹst addrõʹsse https://www.sympahr.net/public/pq.aspx?002b0256</td>
      </tr>
      <tr>
        <td>Lisätietoja antavat koulutussihteeri Ulla Aikio-Puoskari 010 839 3112 ja oppimateriaalisihteeri Petra Kuuva 010 839 3119.</td>
        <td>Lââʹssteâđaid ouʹdde škooultõspiisar Ulla Aikio-Puoskari 010 839 3112 da mättmateriaalpiisar Petra Kuuva 010 839 3119.</td>
      </tr>
      <tr>
        <td>Saamelaiskäräjien toimintaan voi tutustua nettiosoitteessa www.samediggi.fi</td>
        <td>Sääʹmteeʹǧǧ tååimaid vuäitt tobdstõõttâd interneʹttaddrõõzzâst www.samediggi.fi</td>
      </tr>
      <tr>
        <td>Inarissa 21.6.2021 Saamelaiskäräjät</td>
        <td>Aanrest 21.6.2021 Sääʹmteʹǧǧ</td>
      </tr>
    </table>
  </body>
</html>
