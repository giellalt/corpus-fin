<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Raportti rajat ylittävästä kouluyhteistyöstä julkistettiin</td>
        <td>Raaji râstldeei škooulõhttsažtuâj raportt õlmmuum</td>
      </tr>
      <tr>
        <td>Esihankkeen raportti ”Rajaton saamelaisopetus” julkistettiin keskiviikkona 4.12. Saamelaiskäräjillä Norjan Karasjoella, kun hankkeen sihteeri Arla Magga ojensi raportin saamelaiskäräjien hallituksen jäsenelle Mikkel Eskil Mikkelsenille.</td>
        <td>Vuõss haʹŋǩǩõõzz raportt ”Raaiteʹmes sääʹm-mättʼtõs” õlmmummuš seärad 4.12. Sääʹmteeʹǧǧest Taarr Karasjooǥǥâst, toʹben haʹŋǩǩõõzz piisar Arla Magga ǩeeiǥii rapoort sääʹmteeʹǧǧ halltõõzz vuäzzliʹžže Mikkel Eskil Mikkelsena.</td>
      </tr>
      <tr>
        <td>– Me olemme kiitollisia tästä työstä, joka nousee tärkeäksi Norjan, Suomen ja Ruotsin puolen Saamelaiskäräjille tulevaisuudessa koskien opetussuunnitelmia, oppimateriaaleja ja kouluyhteistyötä.</td>
        <td>– Mij leäʹp späʹssballaš tän tuejâst, kåått pâjjan vääžnʼjen Taarr, Lääʹddjânnam da Ruõcc peäʹl Sääʹmtiiʹǧǧid puõʹttivuõđâst kuõskeeʹl mättʼtõsplaanid, mättʼtõsmateriaalid da škooulõhttsažtuâj.</td>
      </tr>
      <tr>
        <td>Tämä luo pohjaa yhteistyön lisäämiselle, sanoo saamelaiskäräjien hallituksen jäsen Mikkel Eskil Mikkelsen.</td>
        <td>Tät rääjj vuâđ õhttsažtuâj lââʹzztummša, ceälkk sääʹmteeʹǧǧ halltõõzz vuäzzlaž Mikkel Eskil Mikkelsen.</td>
      </tr>
      <tr>
        <td>Raportin päätavoitteena on ollut tunnistaa ja koota kokemuksia ja mahdollisuuksia ja myös löytää esimerkkejä siitä, miten koulut ovat toteuttaneet kouluyhteistyötä rajojen yli.</td>
        <td>Rapoort väʹlddtäävtõssân lij leämmaž äinnad da noorrâd ǩiõččlâsttmõõžžid da vueiʹttemvuõđid di kaunnâd õuddmiârkid tõʹst, mäʹhtt škooul lie tuejjääm škooulõhttsažtuâj rââst raaji.</td>
      </tr>
      <tr>
        <td>Raportin loppuun on koottu ehdotukset toimenpiteistä, jotka voivat auttaa rajattoman saamelaisen kouluyhteistyön aloittamisessa tai jatkamisessa ympäri Saamenmaata.</td>
        <td>Rapoort loʹppe lie norrum eʹtǩǩõõzz tuåimin, kookk vueiʹtte veäʹǩǩted raaiteʹmes sääʹm škooulõhttsažtuâj alttummšest leʹbe juätkkjummšest pirr Sääʹmjânnam.</td>
      </tr>
      <tr>
        <td>Saamelaisia koskevaa opetuspolitiikkaa tulisi tarkastella ja toteuttaa siten, että saamelaislapset- ja nuoret saavat mahdollisuuden vahvistaa opetuksessa kieltään, identiteettiään ja kulttuuriaan valtionrajojen estämättä.</td>
        <td>Säʹmmlaid kuõskki mättʼtõspolitiikk õõlǥči taʹrǩstõõllâd da tuõttân piijjâd nuʹt, štõ sääʹmpäärna- di nuõr vuäǯǯa vueiʹttemvuõđ nââneed mättʼtõõzzâst ǩiõlâs, identiteeʹttas da kulttuurâs, nuʹt štõ valdiaraaj jiâ leäkku mättõõzz cõggjen.</td>
      </tr>
      <tr>
        <td>Saamelaisen kouluyhteistyön edistäminen on Saamelaisen Parlamentaarisen Neuvoston yksi päätavoitteista, jonka vuoksi syntyi tarve käynnistää esihanke ja kirjoittaa raportti.</td>
        <td>Sääʹm škooulõhttsažtuâj õõudummuž kooll Säʹmmlaž parlamentaarlaž suåvtõõzz väʹlddtäävtõõzzid, koon diõtt šõõddi tarbb altteed vuõsshaʹŋǩǩõs da ǩeeʹrjteškueʹtted rapoort.</td>
      </tr>
      <tr>
        <td>Saamelaiskäräjät Norjan puolella palkkasi hankesihteerin ja käynnisti työryhmän, joka työskenteli vuoden 2019 .</td>
        <td>Taarr Sääʹmteʹǧǧ paʹlǩǩii haʹŋǩǩõspiisar da jåʹttʼti tuâjj-joouk, kååʹtt tuejjii eeʹjj 2019 .</td>
      </tr>
      <tr>
        <td>Työryhmässä ovat olleet mukana Suomen, Ruotsin ja Norjan puolen Saamelaiskäräjien lisäksi Utsjoen ja Sirman kouluyhteistyön edustajat.</td>
        <td>Tuâjj-jooukâst lie leämmaž mieʹldd Lääʹddjânnam, Ruõcc da Taarr Sääʹmteeʹǧǧ lââʹssen Uccjooǥǥ da Sirma škooulõhttsažtuâj eeʹttǩeei.</td>
      </tr>
      <tr>
        <td>Työryhmän puheenjohtajana on toiminut Inger Anne Klemetsen Saamelaiskäräjiltä Norjan puolella, sihteerinä puolestaan fas Arla Magga Saamelaiskäräjiltä Suomen puolella.</td>
        <td>Tuâjj-joouk saaǥǥjååʹđteejen lij tåimmam Inger Anne Klemetsen Taarr Sääʹmteeʹǧǧest, piisren õs Arla Magga Sääʹmteeʹǧǧest Läädd peäʹlnn.</td>
      </tr>
      <tr>
        <td>Työryhmään ovat kuuluneet lisäksi Ulla Aikio-Puoskari ja Eila Tapiola Saamelaiskäräjiltä Suomen puolelta, Laura Arola Utsjoen kunnasta, Jon Christer Mudenia Tenon kunnasta sekä vanhempien edustajat Aura Pieski ja Leif Erik Varsi ja tutkija Torkel Rasmussen.</td>
        <td>Tuâjj-jooukâst lie leämmaž tõn lââʹssen Ulla Aikio-Puoskari da Eila Tapiola Sääʹmteeʹǧǧest Läädd peäʹlnn, Laura Arola Uʹccjooǥǥ kååʹddest, Jon Christer Mudenia Deanu kååʹddest da puärrsi õudsteei Aura Pieski da Leif Erik Varsi da tuʹtǩǩeei Torkel Rasmussen.</td>
      </tr>
      <tr>
        <td>Raportti on pohjoissaameksi, ja se käännetään alkuvuodesta 2020 vielä suomen- ja norjankielelle.</td>
        <td>Raportt lij tâʹvvsäämas, da tõt šâdd eeʹjj 2020 aalǥâst taarr- da lääʹddǩiõʹlle.</td>
      </tr>
      <tr>
        <td>Raportti on luettavissa täältä .</td>
        <td>Raportt käunnai tääiʹben .</td>
      </tr>
      <tr>
        <td>Raportin julkistamistilaisuudessa Norjan Karasjoella Inger Anne Klemetsen, Mikkel Eskil Mikkelsen, Torkel Rasmussen, Leif Erik Varsi ja Arla Magga.</td>
        <td>Rapoort õlmmeem pooddâst Taarr Karasjooǥǥâst Inger Anne Klemetsen, Mikkel Eskil Mikkelsen, Torkel Rasmussen, Leif Erik Varsi da Arla Magga.</td>
      </tr>
      <tr>
        <td>Kuva: Sámediggi/Sametinget</td>
        <td>Snimmõk: Sääʹmteʹǧǧ/Sametinget</td>
      </tr>
      <tr>
        <td>Yhteyshenkilöt:</td>
        <td>Õhttvuõttoummu:</td>
      </tr>
      <tr>
        <td>Työryhmän puheenjohtaja Inger Anne Klemetsen +47 78 47 40 94 inger.anne.klemetsen(at)samediggi.no</td>
        <td>Tuâjj-joouk saaǥǥjååʹđteei Inger Anne Klemetsen +47 78 47 40 94 inger.anne.klemetsen(at)samediggi.no</td>
      </tr>
      <tr>
        <td>Työryhmän sihteeri Arla Magga +358 401 985 033 arla.magga(at)samediggi.fi</td>
        <td>Tuâjj-joouk piisar Arla Magga +358 401 985 033 arla.magga(at)samediggi.fi</td>
      </tr>
      <tr>
        <td>https://www.sametinget.no/</td>
        <td>https://www.sametinget.no/</td>
      </tr>
    </table>
  </body>
</html>
