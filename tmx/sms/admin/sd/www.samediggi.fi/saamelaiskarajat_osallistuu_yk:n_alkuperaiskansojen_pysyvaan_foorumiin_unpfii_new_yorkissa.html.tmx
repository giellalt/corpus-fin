<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">saamelaiskarajat_osallistuu_yk:n_alkuperaiskansojen_pysyvaan_foorumiin_unpfii_new_yorkissa.html</prop>
  </header>
  <body>
    <tu>
      <tuv xml:lang="fin">
        <seg>Saamelaiskäräjät osallistuu YK:n alkuperäiskansojen pysyvään foorumiin (UNPFII) New Yorkissa</seg>
      </tuv>
      <tuv xml:lang="sms">
        <seg>Sääʹmteʹǧǧ vuässââtt ÕM:i alggmeerai põõšši fooruuʹme (UNPFII) New Yorkâst</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien II varapuheenjohtaja Tuomas Aslak Juuso ja nuorisoneuvoston puheenjohtaja Risten Mustonen osallistuvat YK:n alkuperäiskansojen pysyvään foorumiin (UNPFII) 22.4.-3.5.2019.</seg>
      </tuv>
      <tuv xml:lang="sms">
        <seg>Sääʹmteeʹǧǧ II väärrsaaǥǥjååʹđteei Tuomas Aslak Juuso da nuõrisuåvtõõzz saaǥǥjååʹđteei Risten Mustonen vuässâʹtte ÕM:i alggmeerai põõšši fooruuʹme (UNPFII) 22.4.-3.5.2019.</seg>
      </tuv>
    </tu>
    <tu>
      <tuv xml:lang="fin">
        <seg>Foorumin 18. istunnon pää teemana on perinteinen tieto ( Traditional knowledge : Generation , transmission and protection ).</seg>
      </tuv>
      <tuv xml:lang="sms">
        <seg>Fooruum 18. såbbar väʹlddteeʹmmen lij ääʹrbvuâlaž teâtt (Traditional knowledge: Generation, transmission and protection).</seg>
      </tuv>
    </tu>
    <tu>
      <tuv xml:lang="fin">
        <seg>Risten Mustonen osallistuu foorumiin 22.-27.4. ja II varapuheenjohtaja Tuomas Aslak Juuso 23.4.-2.5 .</seg>
      </tuv>
      <tuv xml:lang="sms">
        <seg>Nuõrisuåvtõõzz saaǥǥjååʹđteei vuässââtt fooruuʹme 22.-27.4. da II väärrsaaǥǥjååʹđteei Tuomas Aslak Juuso 24.4.-30.4.</seg>
      </tuv>
    </tu>
    <tu>
      <tuv xml:lang="fin">
        <seg>Tänä vuonna foorumissa nostetaan pääteeman lisäksi esille YK:n alkuperäiskansojen kielten vuosi.</seg>
      </tuv>
      <tuv xml:lang="sms">
        <seg>Taʹnni fooruumâst kaaggât väʹlddteeʹmm lââʹssen ouʹdde ÕM:i alggmeerai ǩiõli eeʹǩǩ.</seg>
      </tuv>
    </tu>
    <tu>
      <tuv xml:lang="fin">
        <seg>– Odotan tältä vuodelta hyviä keskusteluita erityisesti alkuperäiskansojen osallistumisoikeudesta YK:hon.</seg>
      </tuv>
      <tuv xml:lang="sms">
        <seg>“Vuârdam tän eeʹjjest šiõǥǥ saǥstõõllmõõžžid jeeʹrab alggmeerai vuässõõttâmvuõiggâdvuõđâst ÕM:id.</seg>
      </tuv>
    </tu>
    <tu>
      <tuv xml:lang="fin">
        <seg>Osallistumisoikeus on yksi meidän pääprioriteeteistamme YK:ssa tällä hetkellä , kertoo II varapuheenjohtaja Tuomas Aslak Juuso osallistumisesta foorumiin.</seg>
      </tuv>
      <tuv xml:lang="sms">
        <seg>Vuässõõttâmvuõiggâdvuõtt lij õhtt mij väʹlddprioriteeʹttin ÕM:in tän poodd”, mušttal II väärrsaaǥǥjååʹđteei Tuomas Aslak Juuso vuässõõttmest fooruuʹme.</seg>
      </tuv>
    </tu>
    <tu>
      <tuv xml:lang="fin">
        <seg>Foorumiin osallistuu Norjan ja Ruotsin Saamelaiskäräjät sekä lukuisi a saamelaisyhdistyksiä Norjasta, Ruotsista, Suomesta ja Venäjältä.</seg>
      </tuv>
      <tuv xml:lang="sms">
        <seg>Fooruuʹme vuässâʹtte Taarrjânnam da Ruõccjânnam Sääʹmteeʹǧǧ di määŋg sääʹmõõutstõõzz Taarrjânnmest, Ruõccjânnmest, Lääʹddjânnmest da Ruõššjânnmest.</seg>
      </tuv>
    </tu>
    <tu>
      <tuv xml:lang="fin">
        <seg>Alkuperäiskansojen edustajat järjestävät pysyvän foorumin aikana perinteisesti monia sivutapahtumia.</seg>
      </tuv>
      <tuv xml:lang="sms">
        <seg>Alggmeerai eeʹttǩeei reäʹšše põõšši fooruum poodd ääʹrbvuâlželd määŋgid čårršõddmõõžžid.</seg>
      </tuv>
    </tu>
    <tu>
      <tuv xml:lang="fin">
        <seg>Tapahtumien tarkoituksena on kiinnittää huomiota ja jakaa tietoa alkuperäiskansoja koskettaviin ajankohtaisiin teemoihin.</seg>
      </tuv>
      <tuv xml:lang="sms">
        <seg>Šõddmõõžži mieʹrren lij ǩiddteed vuâmmšummuž da juâkkad teâđ alggmeeraid kuõskki ääiʹjpoddsaž teeʹmid.</seg>
      </tuv>
    </tu>
    <tu>
      <tuv xml:lang="fin">
        <seg>YK:n alkuperäiskansojen pysyvä foorumi ( The United Nations Permanent Forum on Indigenous Issues , UNPFII) on vuonna 2000 perustettu YK:n talous- ja sosiaalineuvoston ( Economic and Social Council , ECOSOC) alainen neuvoa-antava toimielin, johon kuuluu 16 itsenäistä asiantuntijajäsentä.</seg>
      </tuv>
      <tuv xml:lang="sms">
        <seg>ÕM:i alggmeerai põõšši foorum (The United Nations Permanent Forum on Indigenous Issues, UNPFII) lij eeʹjj 2000 alttuum ÕM:i tällõs- da sosiaalsuåvtõõzz (Economic and Social Council, ECOSOC) vuâllsaž vuäʹppõsuvddi tuåimmorgaan, koozz koʹlle 16 jiõččnaž äʹšštobddivuäzzliʹžžed.</seg>
      </tuv>
    </tu>
    <tu>
      <tuv xml:lang="fin">
        <seg>Hallitukset nimittävät kahdeksan jäsentä ja alkuperäiskansat kahdeksan jäsentä.</seg>
      </tuv>
      <tuv xml:lang="sms">
        <seg>Halltõõzz nõõmte kääuʹc vuäzzliʹžžed da alggmeer kääuʹc vuäzzliʹžžed.</seg>
      </tuv>
    </tu>
    <tu>
      <tuv xml:lang="fin">
        <seg>Foorumin tehtävänä on nostaa keskusteluun alkuperäiskansoja koskevia kysymyksiä erityisesti taloudellisen ja sosiaalisen kehityksen, kulttuurin, ympäristökysymysten, koulutuksen, terveyden ja ihmisoikeuksien alueelta.</seg>
      </tuv>
      <tuv xml:lang="sms">
        <seg>Fooruum tuâjjan lij kaggâd saǥstõõllma alggmeeraid kuõskki kõõččmõõžžid jeeʹrab ekonoomlaž da sosiaalʼlaž ouddnummuž, kulttuur, pirrõskõõččmõõžži, škoouʹlʼjummuž, tiõrvâsvuõđ da ooumažvuõiggâdvuõđi sueʹrjest.</seg>
      </tuv>
    </tu>
    <tu>
      <tuv xml:lang="fin">
        <seg>Pysyvä foorumi antaa suosituksia sekä toimii keskeisenä foorumina valtioiden, alkuperäiskansojen sekä YK:n erityisjärjestöjen väliselle vuoropuhelulle.</seg>
      </tuv>
      <tuv xml:lang="sms">
        <seg>Põõšši foorum oudd siâzztõõzzid di tuåimmai kõskksaž fooruumân riikki, alggmeerai di ÕM:i spesiaalorganisaatioi kõskksaž vuârrmainstummša.</seg>
      </tuv>
    </tu>
    <tu>
      <tuv xml:lang="fin">
        <seg>Se kokoontuu istuntoonsa kerran vuodessa YK:n päämajassa New Yorkissa.</seg>
      </tuv>
      <tuv xml:lang="sms">
        <seg>Tõt noorââtt såbbrasas õõut vuâra eeʹjjest ÕM:i jååʹđtemkõõskõõzzâst New Yorkâst.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjät osallistuu pysyvän foorumin istuntoihin joko osana Suomen valtion valtuuskuntaa tai itsenäisesti.</seg>
      </tuv>
      <tuv xml:lang="sms">
        <seg>Sääʹmteʹǧǧ vuässââtt põõšši fooruum såbbrid vueʹssen Lääʹdd riikk väʹldduumkååʹdd leʹbe jiõččânji.</seg>
      </tuv>
    </tu>
    <tu>
      <tuv xml:lang="fin">
        <seg>https://www.un.org/development/desa/indigenouspeoples/unpfii-sessions-2/18-2.html</seg>
      </tuv>
      <tuv xml:lang="sms">
        <seg>https://www.un.org/development/desa/indigenouspeoples/unpfii-sessions-2/18-2.html</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja:</seg>
      </tuv>
      <tuv xml:lang="sms">
        <seg>Lââʹssteâđ:</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien II varapuheenjohtaja Tuomas Aslak Juuso, puh. +358 40 187 1331, tuomas.</seg>
      </tuv>
      <tuv xml:lang="sms">
        <seg>Sääʹmteeʹǧǧ II väärrsaaǥǥjååʹđteei Tuomas Aslak Juuso, teʹl. +358 40 187 1331, tuomas.juuso(at)samediggi.fi</seg>
      </tuv>
    </tu>
  </body>
</tmx>
