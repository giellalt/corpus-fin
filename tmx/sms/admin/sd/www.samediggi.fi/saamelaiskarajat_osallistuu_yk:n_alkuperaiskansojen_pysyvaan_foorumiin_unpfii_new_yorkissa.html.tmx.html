<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjät osallistuu YK:n alkuperäiskansojen pysyvään foorumiin (UNPFII) New Yorkissa</td>
        <td>Sääʹmteʹǧǧ vuässââtt ÕM:i alggmeerai põõšši fooruuʹme (UNPFII) New Yorkâst</td>
      </tr>
      <tr>
        <td>Saamelaiskäräjien II varapuheenjohtaja Tuomas Aslak Juuso ja nuorisoneuvoston puheenjohtaja Risten Mustonen osallistuvat YK:n alkuperäiskansojen pysyvään foorumiin (UNPFII) 22.4.-3.5.2019.</td>
        <td>Sääʹmteeʹǧǧ II väärrsaaǥǥjååʹđteei Tuomas Aslak Juuso da nuõrisuåvtõõzz saaǥǥjååʹđteei Risten Mustonen vuässâʹtte ÕM:i alggmeerai põõšši fooruuʹme (UNPFII) 22.4.-3.5.2019.</td>
      </tr>
      <tr>
        <td>Foorumin 18. istunnon pää teemana on perinteinen tieto ( Traditional knowledge : Generation , transmission and protection ).</td>
        <td>Fooruum 18. såbbar väʹlddteeʹmmen lij ääʹrbvuâlaž teâtt (Traditional knowledge: Generation, transmission and protection).</td>
      </tr>
      <tr>
        <td>Risten Mustonen osallistuu foorumiin 22.-27.4. ja II varapuheenjohtaja Tuomas Aslak Juuso 23.4.-2.5 .</td>
        <td>Nuõrisuåvtõõzz saaǥǥjååʹđteei vuässââtt fooruuʹme 22.-27.4. da II väärrsaaǥǥjååʹđteei Tuomas Aslak Juuso 24.4.-30.4.</td>
      </tr>
      <tr>
        <td>Tänä vuonna foorumissa nostetaan pääteeman lisäksi esille YK:n alkuperäiskansojen kielten vuosi.</td>
        <td>Taʹnni fooruumâst kaaggât väʹlddteeʹmm lââʹssen ouʹdde ÕM:i alggmeerai ǩiõli eeʹǩǩ.</td>
      </tr>
      <tr>
        <td>– Odotan tältä vuodelta hyviä keskusteluita erityisesti alkuperäiskansojen osallistumisoikeudesta YK:hon.</td>
        <td>“Vuârdam tän eeʹjjest šiõǥǥ saǥstõõllmõõžžid jeeʹrab alggmeerai vuässõõttâmvuõiggâdvuõđâst ÕM:id.</td>
      </tr>
      <tr>
        <td>Osallistumisoikeus on yksi meidän pääprioriteeteistamme YK:ssa tällä hetkellä , kertoo II varapuheenjohtaja Tuomas Aslak Juuso osallistumisesta foorumiin.</td>
        <td>Vuässõõttâmvuõiggâdvuõtt lij õhtt mij väʹlddprioriteeʹttin ÕM:in tän poodd”, mušttal II väärrsaaǥǥjååʹđteei Tuomas Aslak Juuso vuässõõttmest fooruuʹme.</td>
      </tr>
      <tr>
        <td>Foorumiin osallistuu Norjan ja Ruotsin Saamelaiskäräjät sekä lukuisi a saamelaisyhdistyksiä Norjasta, Ruotsista, Suomesta ja Venäjältä.</td>
        <td>Fooruuʹme vuässâʹtte Taarrjânnam da Ruõccjânnam Sääʹmteeʹǧǧ di määŋg sääʹmõõutstõõzz Taarrjânnmest, Ruõccjânnmest, Lääʹddjânnmest da Ruõššjânnmest.</td>
      </tr>
      <tr>
        <td>Alkuperäiskansojen edustajat järjestävät pysyvän foorumin aikana perinteisesti monia sivutapahtumia.</td>
        <td>Alggmeerai eeʹttǩeei reäʹšše põõšši fooruum poodd ääʹrbvuâlželd määŋgid čårršõddmõõžžid.</td>
      </tr>
      <tr>
        <td>Tapahtumien tarkoituksena on kiinnittää huomiota ja jakaa tietoa alkuperäiskansoja koskettaviin ajankohtaisiin teemoihin.</td>
        <td>Šõddmõõžži mieʹrren lij ǩiddteed vuâmmšummuž da juâkkad teâđ alggmeeraid kuõskki ääiʹjpoddsaž teeʹmid.</td>
      </tr>
      <tr>
        <td>YK:n alkuperäiskansojen pysyvä foorumi ( The United Nations Permanent Forum on Indigenous Issues , UNPFII) on vuonna 2000 perustettu YK:n talous- ja sosiaalineuvoston ( Economic and Social Council , ECOSOC) alainen neuvoa-antava toimielin, johon kuuluu 16 itsenäistä asiantuntijajäsentä.</td>
        <td>ÕM:i alggmeerai põõšši foorum (The United Nations Permanent Forum on Indigenous Issues, UNPFII) lij eeʹjj 2000 alttuum ÕM:i tällõs- da sosiaalsuåvtõõzz (Economic and Social Council, ECOSOC) vuâllsaž vuäʹppõsuvddi tuåimmorgaan, koozz koʹlle 16 jiõččnaž äʹšštobddivuäzzliʹžžed.</td>
      </tr>
      <tr>
        <td>Hallitukset nimittävät kahdeksan jäsentä ja alkuperäiskansat kahdeksan jäsentä.</td>
        <td>Halltõõzz nõõmte kääuʹc vuäzzliʹžžed da alggmeer kääuʹc vuäzzliʹžžed.</td>
      </tr>
      <tr>
        <td>Foorumin tehtävänä on nostaa keskusteluun alkuperäiskansoja koskevia kysymyksiä erityisesti taloudellisen ja sosiaalisen kehityksen, kulttuurin, ympäristökysymysten, koulutuksen, terveyden ja ihmisoikeuksien alueelta.</td>
        <td>Fooruum tuâjjan lij kaggâd saǥstõõllma alggmeeraid kuõskki kõõččmõõžžid jeeʹrab ekonoomlaž da sosiaalʼlaž ouddnummuž, kulttuur, pirrõskõõččmõõžži, škoouʹlʼjummuž, tiõrvâsvuõđ da ooumažvuõiggâdvuõđi sueʹrjest.</td>
      </tr>
      <tr>
        <td>Pysyvä foorumi antaa suosituksia sekä toimii keskeisenä foorumina valtioiden, alkuperäiskansojen sekä YK:n erityisjärjestöjen väliselle vuoropuhelulle.</td>
        <td>Põõšši foorum oudd siâzztõõzzid di tuåimmai kõskksaž fooruumân riikki, alggmeerai di ÕM:i spesiaalorganisaatioi kõskksaž vuârrmainstummša.</td>
      </tr>
      <tr>
        <td>Se kokoontuu istuntoonsa kerran vuodessa YK:n päämajassa New Yorkissa.</td>
        <td>Tõt noorââtt såbbrasas õõut vuâra eeʹjjest ÕM:i jååʹđtemkõõskõõzzâst New Yorkâst.</td>
      </tr>
      <tr>
        <td>Saamelaiskäräjät osallistuu pysyvän foorumin istuntoihin joko osana Suomen valtion valtuuskuntaa tai itsenäisesti.</td>
        <td>Sääʹmteʹǧǧ vuässââtt põõšši fooruum såbbrid vueʹssen Lääʹdd riikk väʹldduumkååʹdd leʹbe jiõččânji.</td>
      </tr>
      <tr>
        <td>https://www.un.org/development/desa/indigenouspeoples/unpfii-sessions-2/18-2.html</td>
        <td>https://www.un.org/development/desa/indigenouspeoples/unpfii-sessions-2/18-2.html</td>
      </tr>
      <tr>
        <td>Lisätietoja:</td>
        <td>Lââʹssteâđ:</td>
      </tr>
      <tr>
        <td>Saamelaiskäräjien II varapuheenjohtaja Tuomas Aslak Juuso, puh. +358 40 187 1331, tuomas.</td>
        <td>Sääʹmteeʹǧǧ II väärrsaaǥǥjååʹđteei Tuomas Aslak Juuso, teʹl. +358 40 187 1331, tuomas.juuso(at)samediggi.fi</td>
      </tr>
    </table>
  </body>
</html>
