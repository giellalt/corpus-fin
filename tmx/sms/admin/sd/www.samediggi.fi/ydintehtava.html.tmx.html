<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Ydintehtävä</td>
        <td>Kõskksumõs tuâjj</td>
      </tr>
      <tr>
        <td>Saamelaiskäräjät on vuoden 1996 alussa omalla laillaan perustettu saamelaisten itsehallintoelin.</td>
        <td>Sääʹmteʹǧǧ lij eeʹjj 1996 aalǥâst jiijjâs laaʹjjin vuâđđuum säʹmmlai jiõččvaaldâšmorgaan.</td>
      </tr>
      <tr>
        <td>Saamelaiskäräjät perustettiin vuonna 1995 uudistetun perustuslain nojalla.</td>
        <td>Sääʹmteeʹǧǧ vuâđđeeš eeʹjj 1995 oođuum vuâđđlääʹjj nuäjja.</td>
      </tr>
      <tr>
        <td>Saamelaiskäräjien edeltäjänä vuosina 1973 – 1995 toimi saamelaisvaltuuskunta, joka oli perustettu siitä annetulla valtioneuvoston asetuksella.</td>
        <td>Sääʹmteeʹǧǧ oudldõsttjen iiʹjjin 1973 – 1995 tuåimmji Sääʹm parlameʹntt, kååʹtt leäi vuâđđuum tõʹst uvddum riikksuåvtõõzz asetõõzzin.</td>
      </tr>
      <tr>
        <td>Saamelaiskäräjät toimii oikeusministeriön hallinnonalalla mutta on itsenäinen valtion viranomaisista.</td>
        <td>Sääʹmteʹǧǧ tuåimmai vuõiggâdvuõttministeria vaaldâšmvuuʹdest, leša lij jiõččnaž riikk veʹrǧǧniiʹǩǩin.</td>
      </tr>
      <tr>
        <td>Saamelaiskäräjien toimintaa rahoitetaan valtion budjettirahoituksella.</td>
        <td>Sääʹmteeʹǧǧ tuåimmjummuž teäggtet riikk budjeʹtt-teäggtõõzzin.</td>
      </tr>
      <tr>
        <td>Saamelaiskäräjien varsinaiseen toimintaan on varattu valtion talousarviossa 2,150 miljoonaa euroa (2022).</td>
        <td>Sääʹmteeʹǧǧ väʹlddveärlaž tuåimmjummša lij vaʹrrjum riikk tällõsarvvlõõzzâst 2,150 miljoon euʹrred (2022).</td>
      </tr>
      <tr>
        <td>Lisäksi saamelaiskäräjien kautta myönnetään rahoitusta saamelaiselle kulttuurille ja yhdistyksille, saamenkielisille varhaiskasvatus- ja sosiaali- ja terveyspalveluille ja saamenkieliseen oppimateriaalituotantoon.</td>
        <td>Lââʹssen Sääʹmteeʹǧǧ pääiʹǩ miõđât teäggtõõzz sääʹmkulttuuʹre da sääʹmõõutstõõzzid, sääʹmǩiõllsaž ouddpeâmm- da sosiaal- da tiõrvâsvuõttkääzzkõõzzid da sääʹmǩiõllsaž mättmateriaalpuuʹtʼtummša.</td>
      </tr>
      <tr>
        <td>Saamelaiskäräjillä on myös erillisprojekteja, joihin tulee rahoitusta valtion ja Euroopan Unionin varoista.</td>
        <td>Sääʹmteeʹǧǧest lie pååđprojeeʹkt še, kooi vääras puätt teäggtõs riikk da Euroopp unioon vaaʹrin.</td>
      </tr>
      <tr>
        <td>Saamelaiskäräjien tärkein tehtävä on toteuttaa perustuslaissa sille säädettyjä tehtäviä eli toteuttaa saamelaista kulttuuri-itsehallintoa sekä turvata saamelaisen alkuperäiskansakulttuurin säilyminen ja kehittyminen.</td>
        <td>Sääʹmteeʹǧǧ tääʹrǩmõs tuâjjan lij viikkâd čõõđ tõõzz vuâđđlääʹjjest šiõttuum tuâjaid leʹbe viikkâd čõõđ sääʹm kulttuurjiõččvaaldâšm di staanad sääʹm alggmeerkulttuur seillmõõžž da ouddnummuž.</td>
      </tr>
      <tr>
        <td>Saamelainen kulttuuri-itsehallinto koskee saamelaisten kotiseutualuetta, josta on säädetty saamelaiskäräjälain neljännessä pykälässä (4 §).</td>
        <td>Sääʹm kulttuurjiõččvaaldâšm kuâskk säʹmmlai dommvuuʹd, koʹst lij šiõttuum sääʹmteʹǧǧlääʹjj neelljad paragraafâst (4 §).</td>
      </tr>
      <tr>
        <td>Alueeseen kuuluvat Enontekiön, Inarin ja Utsjoen kuntien alueet sekä Lapin paliskunnan alue Sodankylän kunnasta eli käytännössä Vuotso.</td>
        <td>Voudda koʹlle Jeänõõǥǥ, Aanar da Uccjooǥǥ kooʹddi vuuʹd di Lappi paalǥâskååʹdd vuʹvdd Suäʹđjel kååʹddest leʹbe Vuõccu.</td>
      </tr>
      <tr>
        <td>Tehtävät ja toiminta</td>
        <td>Tuâj da tuåimmjummuš</td>
      </tr>
      <tr>
        <td>Saamelaiskäräjät ilmaisee saamelaisten virallisen kannan.</td>
        <td>Sääʹmteʹǧǧ õlmmad säʹmmlai veerǥlaž vuäinlmõõžž.</td>
      </tr>
      <tr>
        <td>Saamelaiskäräjien tehtävänä on saamelaiskäräjälain § 6 mukaan edustaa saamelaisia tehtäviinsä kuuluvissa asioissa niin kansallisesti kuin kansainvälisestikin.</td>
        <td>Sääʹmteeʹǧǧ tuâjjan lij sääʹmteʹǧǧlääʹjj § 6 mieʹldd eeʹttkâʹstted säʹmmlaid tuâjees kuulli aaʹššin nuʹtt meerlânji ko meeraikõõsǩeld.</td>
      </tr>
      <tr>
        <td>Käytännössä suuri osa saamelaiskäräjien kansainvälisistä edustuksista tehdään kolmen maan saamelaiskäräjien ja Venäjän saamelaisjärjestöjen, saamelaisen parlamentaarisen neuvoston (SPN) toiminnan kautta.</td>
        <td>Takainalla šuurmõs vueʹss Sääʹmteeʹǧǧ meeraikõskksaž eeʹttkâsttmõõžžin tuejjeet kooum jânnam Sääʹmtiiʹǧǧi da Ruõššjânnam sääʹmorganisaatioi, sääʹm parlamentaarlaž suåvtõõzz (SPS) tuåimmjummuž pääiʹǩ.</td>
      </tr>
      <tr>
        <td>Saamelaiskäräjät käyttää itsenäistä päätösvaltaa.</td>
        <td>Sääʹmteʹǧǧ âânn jiõččnaž mieʹrreemvääʹld.</td>
      </tr>
      <tr>
        <td>Saamelaiskäräjät voi antaa esityksiä, aloitteita ja lausuntoja viranomaisille ( lain § 5 ).</td>
        <td>Sääʹmteʹǧǧ vuäitt uʹvdded eʹtǩǩõõzzid, aalǥtõõzzid da ceâlklmid veʹrǧǧniiʹǩǩid (lääʹjj § 5).</td>
      </tr>
      <tr>
        <td>Saamelaiskäräjät antaa vuosittain 60-200 erilaista aloitetta ja lausuntoa eri tahoille.</td>
        <td>Sääʹmteʹǧǧ oudd juõʹǩǩ eeʹjj 60-200 jeeʹresnallšem aalǥtõssad da ciâlklmed jeeʹres tuåimmjeeʹjid.</td>
      </tr>
      <tr>
        <td>Lisäksi saamelaiskäräjät nimeää edustajia useisiin eri työryhmiin.</td>
        <td>Lââʹssen Sääʹmteʹǧǧ nõõmad eeʹttǩeeʹjid määŋgid jeeʹres tuâjj-jooukid.</td>
      </tr>
      <tr>
        <td>Toinen pääasiallinen toimintamuoto on viranomaisten kanssa käytävät neuvottelut.</td>
        <td>Nuʹbb vuõss-sâjjsaž tuåimmjemnääʹll lie saǥstõõllmõõžž, koid ââʹnet veʹrǧǧniiʹǩǩivuiʹm.</td>
      </tr>
      <tr>
        <td>Saamelaiskäräjälain § 9 mukaan viranomaisten on neuvoteltava saamelaiskäräjien kanssa kaikista laajakantoisista ja merkittävistä toimenpiteistä, jotka voivat välittömästi ja erityisellä tavalla vaikuttaa saamelaisten asemaan alkuperäiskansana.</td>
        <td>Sääʹmteʹǧǧlääʹjj § 9 mieʹldd veʹrǧǧneeʹǩǩi âʹlǧǧe saǥstõõllâd Sääʹmtiiʹǧǧin pukin veiddsânji vaikkteei da miârkteei tuåimin, kook vuäiʹtte vuõiʹǧǧest da takai jeäʹrab vueʹjjest vaikkted säʹmmlai sâjja alggmeeran.</td>
      </tr>
      <tr>
        <td>Neuvotteluvelvoite koskee mm. saamelaisia koskevan lainsäädännön kehittämistä, saamen kieltä ja opetusta koskevia asioita sekä maankäyttöä ja kaivoslain mukaisten lupien myöntämistä saamelaisten kotiseutualueella.</td>
        <td>Saǥstõõllâmõõlǥtõs kuâskk jm. säʹmmlaid kuõskki lääʹjjšiõttummuž ooudummuž, sääʹmǩiõl da mättʼtõõzz kuõskki aaʹššid di mäddâânnmõõžž da kuåivâslääʹjj meâldlaž looʹvi miõttmõõžž säʹmmlai dommvuuʹdest.</td>
      </tr>
      <tr>
        <td>Kansallisen lainsäädännön lisäksi saamelaiskäräjien toimintaa ohjaa saamelaiskäräjien kokouksen hyväksymä työjärjestys , jossa säädetään mm. viroista, eri elimistä ja niiden tehtävistä sekä hallintomenettelystä saamelaiskäräjillä.</td>
        <td>Meerlaž lääʹjjšiõttummuž lââʹssen Sääʹmteeʹǧǧ tuåimmjummuž ohjjad Sääʹmteeʹǧǧ såbbar priimmâm tuâjjriâššmõš, koʹst šiõtteet jm. viiʹrjin, jeeʹres orgaanin da tõi tuâjain di vaaldâšm-mõõntõõllmest Sääʹmteeʹǧǧest.</td>
      </tr>
      <tr>
        <td>Vaalikauden aluksi saamelaiskäräjien kokous hyväksyy toimintasuunnitelman koko vaalikaudeksi.</td>
        <td>Vaalpââʹj aalǥâst sääʹmteeʹǧǧ sååbbar preemm tuåimmplaan obb vaalpââjas.</td>
      </tr>
      <tr>
        <td>Toimintasuunnitelmassa asetetaan tavoitteet saamelaiskäräjien toiminnalle.</td>
        <td>Tuåimmplaanâst piijât täävtõõzzid Sääʹmteeʹǧǧ tuåimmjummša.</td>
      </tr>
      <tr>
        <td>Tarkemmat vuosittaiset tavoitteet asetetaan kunkin vuoden talousarviossa.</td>
        <td>Tääʹrǩab õõut eeʹjj täävtõõzzid piijât juõʹǩǩ tiõttum eeʹjj tällõsarvvlõõzzâst.</td>
      </tr>
      <tr>
        <td>Saamelaiskäräjien henkilöstöpolitiikkaa ohjataan henkilöstöpoliittisilla asiakirjoilla, joihin kuuluvat henkilöstöpoliittinen ohjelma sekä tasa-arvo- ja yhdenvertaisuussuunnitelmat.</td>
        <td>Sääʹmteeʹǧǧ tuâjjlažkåʹddpolitiikk ohjjeet tuâjjlažkåʹddpoliittlaž äʹššǩiiʹrjivuiʹm, koid koʹlle tuâjjlažkåʹddpoliittlaž programm di tääʹssärvv- da õõutverddsažvuõttplaan.</td>
      </tr>
      <tr>
        <td>Saamelaiskäräjien päätoimipaikka on Inarissa saamelaiskulttuurikeskus Sajoksessa.</td>
        <td>Sääʹmteeʹǧǧ väʹlddtuåimmpäiʹǩǩ lij Aanrest sääʹmkulttuurkõõskõs Sajoozzâst.</td>
      </tr>
      <tr>
        <td>Saamelaiskäräjillä on lisäksi sivutoimipisteet Enontekiöllä ja Utsjoella.</td>
        <td>Sääʹmteeʹǧǧest lie tõn lââʹssen čårrtuåimmpääiʹǩ Jeänõõǥǥâst da Uccjooǥǥâst.</td>
      </tr>
      <tr>
        <td>Saamelaiskäräjien 21 jäsentä ja neljä varajäsentä valitaan saamelaisten keskuudessa joka neljäs vuosi toimeenpantavilla vaaleilla .</td>
        <td>Sääʹmteeʹǧǧ 21 vuäzzliʹžžed da nellj väärrvuäzzla vaʹlljeet säʹmmlai kõõskâst juõʹǩǩ neelljad eeʹjj tueiʹmmepijjum vaalin.</td>
      </tr>
      <tr>
        <td>Jokaisesta saamelaisten kotiseutualueen kunnasta on valittava vähintään kolme edustajaa saamelaiskäräjille.</td>
        <td>Juõʹǩǩ säʹmmlai dommvuuʹd kååʹddest âlgg vaʹlljeed uuʹccmõsân kolmm eeʹttǩeei Sääʹmtegga.</td>
      </tr>
      <tr>
        <td>Ehdokkaan saamelaiskäräjille voi asettaa kolmen saamelaisen perustama valitsijayhdistys.</td>
        <td>Võboršeeʹǩǩ Sääʹmtegga vuäitt piijjâd kolmm säʹmmla alttääm vaʹlljeeiõõutstõs.</td>
      </tr>
      <tr>
        <td>Viimeksi vaalit toimitettiin vuoden 2019 syksyllä.</td>
        <td>Mõõnni vuâra vaalid tuåimteš eeʹjj 2019 čâhčča.</td>
      </tr>
      <tr>
        <td>Kuva: Ville-Riiko Fofonoff/ Saamelaiskäräjät</td>
        <td>Snimldõk: Ville-Riiko Fofonoff/ Sääʹmteeʹǧǧ sååbbar</td>
      </tr>
      <tr>
        <td>Saamelaisten muut edustukselliset elimet</td>
        <td>Säʹmmlai jeeʹres eeʹttkâʹsttmallaš orgaan</td>
      </tr>
      <tr>
        <td>Saamelaiskäräjien lisäksi kolttasaamelaisilla on oma, erillinen yhteistyöelimensä, kolttien kyläkokous koltta-alueella.</td>
        <td>Sääʹmteeʹǧǧ lââʹssen nuõrttsäʹmmlain lij jiijjâz, pååđai õhttsažtuâjjorgaanâz, saaʹmi siidsååbbar sääʹmvuuʹdest.</td>
      </tr>
      <tr>
        <td>Koltta-alueeseen kuuluu osia Inarin kunnasta.</td>
        <td>Sääʹmvoudda koʹlle vueʹzz Aanar kååʹddest.</td>
      </tr>
      <tr>
        <td>Kolttalaki on saamelaiskäräjälaista poiketen maa- ja metsätalousministeriön alaisuudessa.</td>
        <td>Jeeʹresnalla ko sääʹmteʹǧǧlääʹǩǩ, sääʹmlääʹǩǩ lij mädd- da meäʹcctäällministeria vueʹlnn.</td>
      </tr>
      <tr>
        <td>Kolttalaissa säädetään mm. kolttasaamelaisten elinkeinollisista oikeuksista.</td>
        <td>Sääʹmlääʹjjest šiõtteet jm. nuõrttsäʹmmlai jieʹllemvuõʹjjid õhttneei vuõiggâdvuõđin.</td>
      </tr>
      <tr>
        <td>Norjan saamelaisten edustuksellinen elin, Saamelaiskäräjät perustettiin vuonna 1987 (laki 1987:56) ja se aloitti toimintansa vuonna 1989.</td>
        <td>Taarrjânnam säʹmmlai eeʹttkâʹsttmallaš orgaan, Sääʹmteeʹǧǧ vuâđđeeš eeʹjj 1987 (lääʹǩǩ 1987:56) da tõt alttii tuåimmjummšes eeʹjj 1989.</td>
      </tr>
      <tr>
        <td>Norja on ratifioinut ILO 169-sopimuksen alkuperäiskansojen oikeuksista.</td>
        <td>Taarrjânnam lij ratifiâsttam ILO 169-suåppmõõžž alggmeerai vuõiggâdvuõđin.</td>
      </tr>
      <tr>
        <td>Norjan perustuslaki tunnustaa saamelaiset alkuperäiskansaksi.</td>
        <td>Taarrjânnam vuâđđlääʹǩǩ toobdast säʹmmlaid alggmeeran.</td>
      </tr>
      <tr>
        <td>Ruotsin saamelaisten edustuksellinen elin, Saamelaiskäräjät perustettiin vuonna 1992 (laki 1992:1433) ja se aloitti toimintansa vuoden 1993 alussa.</td>
        <td>Ruõccjânnam säʹmmlai eeʹttkâʹsttmallaš orgaan, Sääʹmteeʹǧǧ vuâđđeeš eeʹjj 1992 (lääʹǩǩ 1992:1433) da tõt alttii tuåimmjummšes eeʹjj 1993 aalǥâst.</td>
      </tr>
      <tr>
        <td>Ruotsin saamelaiskäräjät on sekä itsehallinnollinen elin että valtion virasto.</td>
        <td>Ruõccjânnam Sääʹmteʹǧǧ lij nuʹtt jiõččvaaldšmallaš orgaan ko riikk veʹrǧǧkoontâr.</td>
      </tr>
      <tr>
        <td>Ruotsin saamelaiskäräjät on Ruotsin maatalousministeriön hallinnonalalla.</td>
        <td>Ruõccjânnam Sääʹmteʹǧǧ lij Ruõccjânnam mäddtäällministeria vaaldâšmvuuʹdest.</td>
      </tr>
      <tr>
        <td>Ruotsin perustuslaki tunnustaa saamelaiset kansana.</td>
        <td>Ruõccjânnam vuâđđlääʹǩǩ toobdast säʹmmlaid meeran.</td>
      </tr>
      <tr>
        <td>Venäjän saamelaisia edustaa kaksi Venäjän saamelaisjärjestöä.</td>
        <td>Ruõššjânnam säʹmmlaid eeʹttkâstt kueʹhtt Ruõššjânnam sääʹmorganisaatio.</td>
      </tr>
      <tr>
        <td>Venäjän saamelaiset ovat perustaneet oman edustuksellisen elimensä, saamelaiskäräjät, mutta Venäjän lainsäädäntö eikä hallinto tunnusta sen asemaa.</td>
        <td>Ruõššjânnam säʹmmla lie vuâđđääm jiijjâz eeʹttkâʹsttmallaš orgaanâz, Sääʹmteeʹǧǧ, leša Ruõššjânnam lääʹjjšiõttummuš ij-ǥa vaaldâšm toobdast tõn sââʹj.</td>
      </tr>
    </table>
  </body>
</html>
