<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjien vaalilautakunta kanteli KHO:n virheellisistä päätöksistä</td>
        <td>Sääʹmteeʹǧǧ vaal-luʹvddkåʹdd kueʹddlõõʹsti KHO puäst tuʹmmstõõǥǥin</td>
      </tr>
      <tr>
        <td>Saamelaiskäräjien vaalilautakunta on tehnyt kantelun korkeimman hallinto-oikeuden 16:sta päätöksestä, joilla vaalilautakunnan heinäkuussa tekemät itseoikaisut oli kumottu.</td>
        <td>Sääʹmteeʹǧǧ vaal-luʹvddkåʹdd lij kueʹddlâsttam ââʹlmõs vaaldâšmvuõiggâz 16 tuʹmmstõõǥǥ diõtt, koin vaal-luʹvddkååʹdd sueiʹnnmannust tuejjeem jiõččvuõiǥõõzz leʹjje kååʹmtum.</td>
      </tr>
      <tr>
        <td>Kantelu on tehty KHO:lle hallintolainkäyttölain mukaisena ylimääräisenä muutoksenhakukeinona.</td>
        <td>Kueʹddlâsttmõš lij tuejjuum KHO beälla vaaldâšmlääʹjjââʹnnemlääʹjj meâldlaž pâʹjjelmeärlaž muuttâsooccâmneävvan.</td>
      </tr>
      <tr>
        <td>KHO oli ratkaissut itseoikaisuista tehdyt valitukset oikeudenmukaisen oikeudenkäynnin perusperiaatteita loukaten kuulematta lainkaan valituksen johdosta vaalilautakuntaa tai saamelaiskäräjiä.</td>
        <td>KHO leäi čåuddam jiõččvuõiǥõõzzâst tuejjuum läittmõõžžid čuõccteeʹl vuõiggâdvuõđlaž suudõõttmõõžž vuâđđjurddjid kuulǩani ni vooʹps läittam diõtt vaal-luʹvddkååʹdd leʹbe sääʹmteeʹǧǧ.</td>
      </tr>
      <tr>
        <td>Tämän menettelyvirheen johdosta KHO:n päätökset ovat muodostuneet sisällöltään virheellisiksi, kun niissä on oletettu, että KHO:n vanhat saamelaiskäräjien vaaliluetteloa koskevat ratkaisut sitoisivat vuoden 2019 vaaliluettelon suhteen, huolimatta YK:n ihmisoikeuskomitean helmikuussa 2019 antamista ratkaisuista.</td>
        <td>Tän puäst mõõntõõllmõõžž diõtt KHO tuʹmmstõõǥǥ lie šõddâm siiskõõzz beäʹlnn puästtad, ko tõin lij viggum, što KHO vuäʹmm sääʹmteeʹǧǧ vaal-loǥstõõǥǥ kuõskki čåuddmõõžž čõõnče eeʹjj 2019 vaal-loǥstõõǥǥ beäʹlnn, huõlǩani ÕM ooumažvuõiggâdvuõttkomitea täʹlvvmannust 2019 uʹvddem čåuddmõõžžin.</td>
      </tr>
      <tr>
        <td>”Saamelaisten kannalta näin merkityksellisessä asiassa KHO:n olisi ehdottomasti tullut kuulla vaalilautakuntaa”, sanoo vaalilautakunnan puheenjohtaja Janne Näkkäläjärvi.</td>
        <td>”Säʹmmlai beäʹlnn nääiʹt miârkteei ääʹššest KHO leäi aainâs õlggâm kuullâd vaal-luʹvddkååʹdd”, särnn vaal-luʹvddkååʹdd saaǥǥjååʹđteei Janne Näkkäläjärvi.</td>
      </tr>
      <tr>
        <td>Ihmisoikeuskomitean antamissa ratkaisuissa on todettu KHO:n aiempien päätösten loukkaavan saamelaisten ihmisoikeuksia ja Suomen valtion olevan velvollinen huolehtimaan siitä, etteivät vastaavat loukkaukset toistu 2019 vaaleissa.</td>
        <td>Ooumažvuõiggâdvuõttkomitea uʹvddem čåuddmõõžžin lij tuõttum KHO ääiʹjab tuʹmmstõõǥǥi čuõcctem säʹmmlai ooumažvuõiggâdvuõđid da Lääʹddjânnam riikk leeʹd õõlǥtum ââʹnned huõl tõʹst, što vaʹstteei čuõcctõõzz jie nobstõõvv 2019 vaalin.</td>
      </tr>
      <tr>
        <td>Perustuslain 22 §:n mukaisesti tuo velvollisuus ei koske vain lainsäätäjää vaan myös KHO:ta ja saamelaiskäräjien vaalilautakuntaa.</td>
        <td>Vuâđđlääʹjj 22 § meâldlanji tut õõlǥtõs ij kuõsk tåʹlǩ lääʹjj šiõtteei peʹce mieʹldd looǥǥeeʹl KHO da sääʹmteeʹǧǧ vaal-luʹvddkååʹdd.</td>
      </tr>
      <tr>
        <td>Lisätietoja</td>
        <td>Lââʹssteâđ</td>
      </tr>
      <tr>
        <td>Saamelaiskäräjien vaalilautakunnan puheenjohtaja Janne Näkkäläjärvi, p. 010 839 3190, janne.nakkalajarvi(at)samediggi.fi</td>
        <td>Sääʹmteeʹǧǧ vaal-luʹvddkååʹdd saaǥǥjååʹđteei Janne Näkkäläjärvi, p. 010 839 3190, janne.nakkalajarvi(at)samediggi.fi</td>
      </tr>
    </table>
  </body>
</html>
