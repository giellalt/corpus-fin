<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">tule_keskustelemaan_ajankohtaisista_asioista_karesuvantoon_maanantaina_8_10_.html</prop>
  </header>
  <body>
    <tu>
      <tuv xml:lang="fin">
        <seg>Tule keskustelemaan ajankohtaisista asioista Karesuvantoon maanantaina 8.10.</seg>
      </tuv>
      <tuv xml:lang="sms">
        <seg>Puäʹđ saǥstõõllâd ääiʹjpoddsaž aaʹšši pirr Karesâvvna vuõssaarǥ 8.10.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien hallituksen järjestämät keskustelutilaisuudet jatkuvat.</seg>
      </tuv>
      <tuv xml:lang="sms">
        <seg>Sääʹmteeʹǧǧ halltõõzz riâššâm saǥstõõllâmpoodd juätkkje.</seg>
      </tuv>
    </tu>
    <tu>
      <tuv xml:lang="fin">
        <seg>Hallitus järjestää kokouksensa yhteydessä keskustelutilaisuuden Karesuvannon kappelissa maanantaina 8.10. klo 18-20.</seg>
      </tuv>
      <tuv xml:lang="sms">
        <seg>H alltõs reäšš såbbres õhttvuõđâst saǥstõõllâmpoodd Karesâvvan ceessnest vuõssaarǥ 8.10. čiâss 18-20.</seg>
      </tuv>
    </tu>
    <tu>
      <tuv xml:lang="fin">
        <seg>Tilaisuuden tarkoituksena on tavata alueen saamelaisia ja luoda mahdollisuus keskustella ajankohtaisista asioista.</seg>
      </tuv>
      <tuv xml:lang="sms">
        <seg>Poodd mieʹrren lij kaaunõõttâd vuuʹd säʹmmlaivuiʹm da uʹvdded vuäittmõõžž saǥstõõllâd ääiʹjpoddsaž aaʹšši pirr.</seg>
      </tuv>
    </tu>
    <tu>
      <tuv xml:lang="fin">
        <seg>– Keskustelutilaisuuksien tavoitteena on vahvistaa saamelaisyhteisön ja Saamelaiskäräjien välistä dialogia yhteisten asioiden edistämiseksi.</seg>
      </tuv>
      <tuv xml:lang="sms">
        <seg>– Saǥstõõllâmpooddi mieʹrren lij nââneed sääʹmõõutstõõzz da Sääʹmteeʹǧǧ kõskksaž dialoog õhttsaž aaʹšši ooudeem diõtt.</seg>
      </tuv>
    </tu>
    <tu>
      <tuv xml:lang="fin">
        <seg>Helsingin ja Vuotson tilaisuudet ovat osoittaneet sen, että tällaisille epävirallisille keskustelutilaisuuksille on tarvetta, sanoo Saamelaiskäräjien puheenjohtaja Tiina Sanila-Aikio.</seg>
      </tuv>
      <tuv xml:lang="sms">
        <seg>Heʹlssen da Vuâčč saǥstõõllâmpoodd lie čuäʹjtam tõn, što näkam pannveerǥlaž saǥstõõllâmpooddid lij tarbb, särnn Sääʹmteeʹǧǧ saaǥǥjååʹđteei Tiina Sanila-Aikio.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien hallitus toivottaa Karesuvannon alueen saamelaiset tervetulleiksi vaalikauden kolmanteen keskustelutilaisuuteen!</seg>
      </tuv>
      <tuv xml:lang="sms">
        <seg>Sääʹmteeʹǧǧ halltõs tuäivat Karesâvvan vuuʹd säʹmmlaid tiõrvpueʹttjen vaalpââʹj kuälmad saǥstõõllâmpoʹdde!</seg>
      </tuv>
    </tu>
    <tu>
      <tuv xml:lang="fin">
        <seg>Tilaisuus järjestetään Karesuvannon kappelissa maanantaina 8.10. klo 18-20.</seg>
      </tuv>
      <tuv xml:lang="sms">
        <seg>Poodd riâššât Karesâvvan ceessnest vuõssaarǥ 8.10. čiâss 18-20.</seg>
      </tuv>
    </tu>
    <tu>
      <tuv xml:lang="fin">
        <seg>Seuraavat hallituksen keskustelutilaisuudet järjestetään 5.11. Utsjoella ja 4.12. Inarissa.</seg>
      </tuv>
      <tuv xml:lang="sms">
        <seg>Puõʹtti halltõõzz saǥstõõllâmpooddid riâššât 5.11. Uccjooǥǥâst da 4.12. Aanrest.</seg>
      </tuv>
    </tu>
    <tu>
      <tuv xml:lang="fin">
        <seg>Tilaisuuksista tiedotetaan lisää myöhemmin.</seg>
      </tuv>
      <tuv xml:lang="sms">
        <seg>Pooddi pirr teâđtet mâʹŋŋlõbân lââʹzz.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien vuoden 2018 toimintasuunnitelman mukaan hallituksen kokouksia järjestetään mahdollisuuksien mukaan Utsjoella, Vuotsossa, Helsingissä, Enontekiön Karesuvannossa ja Inarissa.</seg>
      </tuv>
      <tuv xml:lang="sms">
        <seg>Sääʹmteeʹǧǧ toimmplaan-tällõsarvvlõõzz 2018 mieʹldd halltõõzz såbbrid riâššât vuäittmõõžž mieʹldd Uccjooǥǥâst, Vuâččast, Heʹlssnest, Jeänõõǥǥ Karesâvvnest da Aanrest.</seg>
      </tuv>
    </tu>
    <tu>
      <tuv xml:lang="fin">
        <seg>Kokousten yhteydessä järjestetään paikkakunnalla keskustelutilaisuus, jossa hallitus tapaa alueen saamelaisia, kertoo yhteenvetona hallituksen toimista ja luo epävirallisen mahdollisuuden käydä keskusteluja ajankohtaisista asioista.</seg>
      </tuv>
      <tuv xml:lang="sms">
        <seg>Såbbri õhttvuõđâst riâššât päiʹǩǩ-kååʹddest saǥstõõllâmpoodd, koʹst halltõs kaaunââtt vuuʹd säʹmmlaivuiʹm, mušttal õʹhtte ǩieʹzzeeʹl halltõspââʹj tuåimi pirr da oudd pannveerǥlab vuäittmõõžž saǥstõõllâd ääiʹjpoddsaž aaʹšši pirr.</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja:</seg>
      </tuv>
      <tuv xml:lang="sms">
        <seg>Lââʹssteâđ:</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien puheenjohtaja Tiina Sanila-Aikio puh. 050 300 1780, tiina.sanila-aikio(at)samediggi.fi</seg>
      </tuv>
      <tuv xml:lang="sms">
        <seg>Sääʹmteeʹǧǧ saaǥǥjååʹđteei Tiina Sanila-Aikio teʹl. 050 300 1780, tiina.sanila-aikio(at)samediggi.fi</seg>
      </tuv>
    </tu>
  </body>
</tmx>
