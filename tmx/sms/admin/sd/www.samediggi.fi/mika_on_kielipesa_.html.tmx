<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">mika_on_kielipesa_.html</prop>
  </header>
  <body>
    <tu>
      <tuv xml:lang="fin">
        <seg>Mikä on kielipesä?</seg>
      </tuv>
      <tuv xml:lang="sms">
        <seg>Mii lij ǩiõllpieʹss?</seg>
      </tuv>
    </tu>
    <tu>
      <tuv xml:lang="fin">
        <seg>Tällä sivulla on perustietoa kielipesästä ja kielikylvystä.</seg>
      </tuv>
      <tuv xml:lang="sms">
        <seg>Tän seeidast lij vuâđđteâtt ǩiõllpieʹzz da ǩiõll-lauggi pirr.</seg>
      </tuv>
    </tu>
    <tu>
      <tuv xml:lang="fin">
        <seg>Kielipesä on alkuperäiskansan tai kielivähemmistön kielellä toimivaa varhaista, täydellistä kielikylpyä pikkulapsille.</seg>
      </tuv>
      <tuv xml:lang="sms">
        <seg>Ǩiõllpieʹss miârkkšââvv alggmeer leʹbe ǩiõlluuʹccbõõzz ǩiõlin tuåimmjeei ääiʹjeld aʹlǧǧi, tiuddsallaš ǩiõll-lauggi siõmpäärnaid.</seg>
      </tuv>
    </tu>
    <tu>
      <tuv xml:lang="fin">
        <seg>Se on kielikylvyn erityinen muoto: tavoitteena on kaksi- ja monikielisyyden lisäksi myös kokonaisen kielen elvyttäminen ja sitä kannattelevan kulttuurin vahvistuminen.</seg>
      </tuv>
      <tuv xml:lang="sms">
        <seg>Tõt lij ǩiõll-lauggi õhtt nääʹll: täävtõssân lij kuõiʹt- da määŋgǩiõllsažvuõđ lââʹssen še obb ǩiõl jeälltummuš da tõn kuõʹddi kulttuur ravsmummuš.</seg>
      </tuv>
    </tu>
    <tu>
      <tuv xml:lang="fin">
        <seg>Kielipesä on varhaiskasvatuspaikka, jossa lapsille puhutaan alusta saakka, kaikissa tilanteissa kieltä, jota he eivät yleensä ymmärrä alussa lainkaan.</seg>
      </tuv>
      <tuv xml:lang="sms">
        <seg>Ǩiõllpieʹss lij ouddpeâmmpäiʹǩǩ, koʹst päärnaid mainstet aalǥ rääʹjest, juõʹǩǩ poodd ǩiõl, koon sij täujja jie fiʹtte aalǥâst ni vooʹps.</seg>
      </tuv>
    </tu>
    <tu>
      <tuv xml:lang="fin">
        <seg>Kun puhutaan saamenkielisestä kielipesästä Suomessa, tarkoitetaan lähtökohtaisesti saamelaisten perheiden lapsille suunnattua varhaiskasvatusta, jossa lapsille puhutaan alusta saakka tiettyä saamen kieltä ja jossa toiminta pohjautuu saamelaiskulttuuriin.</seg>
      </tuv>
      <tuv xml:lang="sms">
        <seg>Ko mainstet sääʹmǩiõllsaž ǩiõllpieʹzzest Lääʹddjânnmest, vueʹlǧǧemsââʹjjen lij juurd ouddpeâmmast sääʹmpiârrjid, koʹst päärnaid mainstet aalǥ rääʹjest tiõttum sääʹmǩiõl da koʹst tuåimmjem vuâđđan lij sääʹmkulttuur.</seg>
      </tuv>
    </tu>
    <tu>
      <tuv xml:lang="fin">
        <seg>Kielikylpy on pedagogiikkaa, jota toteutetaan maailmanlaajuisesti pääasiassa varhaiskasvatuksessa ja kouluopetuksessa.</seg>
      </tuv>
      <tuv xml:lang="sms">
        <seg>Ǩiõll-laauǥ lij pedagogikk, koon ââʹnet pirr maaiʹlm õõuʹdmõssân ouddpeâmmast da škooulmättʼtõõzzâst.</seg>
      </tuv>
    </tu>
    <tu>
      <tuv xml:lang="fin">
        <seg>Kielikylpy tähtää kielenomaksumiseen luonnollisen kommunikaation ja toiminnan kautta: kieltä ei niinkään opeteta lapsille vaan sitä käytetään toiminnan välineenä.</seg>
      </tuv>
      <tuv xml:lang="sms">
        <seg>Ǩiõll-laauǥ mieʹrren lij ǩiõl mättjummuš luâđlaž kommunikaatio da tuåimmjem pääiʹǩ: ǩiõl jeäʹt nuʹtt mättʼtuku päärnaid peʹce ǩiõl ââʹnet tuåimmjem neävvan.</seg>
      </tuv>
    </tu>
    <tu>
      <tuv xml:lang="fin">
        <seg>Tavallisesti kielikylpy alkaa alle kouluiässä, esiopetuksessa tai alkuopetuksessa, jolloin puhutaan varhaisesta kielikylvystä.</seg>
      </tuv>
      <tuv xml:lang="sms">
        <seg>Takainalla ǩiõll-laauǥ älgg vueʹll škooulâkksiʹžžen, ouddmättʼtõõzzâst leʹbe alggmättʼtõõzzâst, kuäʹss mainstet ääiʹjeld aʹlǧǧi ǩiõll-lauggjest.</seg>
      </tuv>
    </tu>
    <tu>
      <tuv xml:lang="fin">
        <seg>Jos se alkaa myöhemmässä vaiheessa kouluopetusta, kyseessä on viivästetty tai myöhäinen kielikylpy.</seg>
      </tuv>
      <tuv xml:lang="sms">
        <seg>Jos tõt älgg mâʹŋŋlest škooulmättʼtõõzz äiʹǧǧen, kõõččmõõžžâst lij mââʹjuum leʹbe mââjas ǩiõll-laauǥ.</seg>
      </tuv>
    </tu>
    <tu>
      <tuv xml:lang="fin">
        <seg>Myös aikuisten kielenopetus voi tapahtua kielikylpymenetelmällä tai sitä hyödyntäen.</seg>
      </tuv>
      <tuv xml:lang="sms">
        <seg>Rääʹvesoummi ǩiõllmättʼtõs vuäitt še šõddâd ǩiõll-laauǥmõõntõõllmin leʹbe tõn äuʹǩǩen ââʹneeʹl.</seg>
      </tuv>
    </tu>
    <tu>
      <tuv xml:lang="fin">
        <seg>Jos toiminta tapahtuu kokonaan kielikylpykielellä, puhutaan täydellisestä kielikylvystä, ja jos toiminnassa käytetään muitakin kieliä, niin kielikylpy on osittaista.</seg>
      </tuv>
      <tuv xml:lang="sms">
        <seg>Jos tuåimmjummuš šâdd obbnes ǩiõll-laauǥǩiõʹlle, mainstet tiuddsallaš ǩiõll-lauggjest, da jos tuåimmjummšest ââʹnet še jeeʹres ǩiõlid, teʹl ǩiõll-laauǥ šâdd bieʹǩǩi.</seg>
      </tuv>
    </tu>
    <tu>
      <tuv xml:lang="fin">
        <seg>Kielikylpyohjelmia toimii tällä hetkellä ympäri maailmaa hyvin erilaisissa kielitilanteissa.</seg>
      </tuv>
      <tuv xml:lang="sms">
        <seg>Tän poodd ǩiõll-laauǥprograamm tuåimmje pirr maaiʹlm čuuʹt jeeʹresnallšem ǩiõllvuõʹjjin.</seg>
      </tuv>
    </tu>
    <tu>
      <tuv xml:lang="fin">
        <seg>Pitkä kokemus on kertynyt mm. Kanadan ranskankielisestä ja Suomen ruotsinkielisestä kielikylvystä.</seg>
      </tuv>
      <tuv xml:lang="sms">
        <seg>Kuʹǩes ääiʹj harjjnummuš lij juʹn nårrjam jm. Kanada franskk-ǩiõllsaž da Lääʹddjânnam ruõccǩiõllsaž ǩiõll-lauggjest.</seg>
      </tuv>
    </tu>
    <tu>
      <tuv xml:lang="fin">
        <seg>Saamen kielten elvytyksessä kielikylpymenetelmää on sovellettu jo useamman vuosikymmenen ajan.</seg>
      </tuv>
      <tuv xml:lang="sms">
        <seg>Sääʹmǩiõli jeälltummšest ǩiõll-laauǥmõõntõõllmõš lij suåvldum juʹn mäŋgglo eeʹǩǩed.</seg>
      </tuv>
    </tu>
    <tu>
      <tuv xml:lang="fin">
        <seg>Kaikkialla toimintaa ei ole nimitetty kielikylvyksi tai kielipesäksi, vaan esimerkiksi nimikkeellä “saamelainen lastentarha” on saatettu järjestää toimintaa, jossa lapsille puhutaan yksinomaan saamen kieltä, vaikkeivät he ehkä osaisi sitä lainkaan.</seg>
      </tuv>
      <tuv xml:lang="sms">
        <seg>Juõʹǩǩ åʹrnn tuåimmjummuž jie leäkku nõõmtam ǩiõll-lauggjen leʹbe ǩiõllpieʹssen, peʹce ouddmiârkkân nõmmõõǥǥin “sääʹm päärnaikaardâs” lie sättam jäʹrjsted tuåimmjummuž, koʹst päärnaid mainstet tåʹlǩǩ sääʹmǩiõl, håʹt sij jie možât siltteʹče tõn ni vooʹps.</seg>
      </tuv>
    </tu>
    <tu>
      <tuv xml:lang="fin">
        <seg>Ensimmäinen dokumentoitu tapaus on ollut vuonna 1989 toimintansa aloittanut ja edelleen toimiva luulajansaamenkielinen lastentarha “Vuonak sámemáná” Dragin / Ájluoktan kylässä, Tysfjordin / Divtasvuodnan kunnassa.</seg>
      </tuv>
      <tuv xml:lang="sms">
        <seg>Vuõssmõs dokumentõsttum päärnaikaardâs lij leämmaž eeʹjjest 1989 tuåimmjummšes alttääm da õinn tuåimmjeei juuʹlevsääʹmǩiõllsaž päärnaikaardâs “Vuonak sámemáná” Drag / Ájluokta siidâst, Tysfjord / Divtasvuodna kååʹddest.</seg>
      </tuv>
    </tu>
    <tu>
      <tuv xml:lang="fin">
        <seg>1990-luvulla kielipesän käsite tuli tutuksi useammassa Suomen puolen saamelaisyhteisössä, kun kielipesätoiminta alkoi, aluksi erilaisten projektien tai apurahojen turvin (ks. sivu “Saamelaisten kulttuuri- ja kielipesätoiminta Suomessa”).</seg>
      </tuv>
      <tuv xml:lang="sms">
        <seg>1990-lååǥǥast ǩiõllpieʹzz fiʹttõs puõʹđi tobddsen määŋg Lääʹddjânnam peäʹl sääʹmõutstõõzzâst, ko ǩiõllpieʹsstuåimmjummuš aaʹlji, aalǥâst jeeʹresnallšem projeeʹkti leʹbe veäʹǩǩtieʹǧǧi veäkka (kč. seeid “Säʹmmlai kulttuur- da ǩiõllpieʹsstuåimmjummuš Lääʹddjânnmest”).</seg>
      </tuv>
    </tu>
    <tu>
      <tuv xml:lang="fin">
        <seg>Osittainen kielikylpy eteläsaamen kielellä alkoi vuonna 2000 Norjassa Engerdalenin kunnassa Svahken Sijten yhteisössä.</seg>
      </tuv>
      <tuv xml:lang="sms">
        <seg>Vueʹssǩiõll-laauǥ saujjsääʹmǩiõʹlle aaʹlji eeʹjjest 2000 Taarrjânnmest Engerdalen kååʹddest Svahken Sijte õõutstõõzzâst.</seg>
      </tuv>
    </tu>
    <tu>
      <tuv xml:lang="fin">
        <seg>Monissa muissakin paikallisissa saamen kielten elvytyshankkeissa kielikylpyä on hyödynnetty.</seg>
      </tuv>
      <tuv xml:lang="sms">
        <seg>Ǩiõll-laauǥ lij õnnum äuʹǩǩen še määŋgain jeeʹres pääiklaž sääʹmǩiõli jeälltemhaʹŋǩǩõõzzin.</seg>
      </tuv>
    </tu>
    <tu>
      <tuv xml:lang="fin">
        <seg>Saamenkielisen kielipesän tavoitteena on siirtää lapsille saamen kieli, jota heille ei pystytä siirtämään kotona lainkaan tai riittävässä määrin.</seg>
      </tuv>
      <tuv xml:lang="sms">
        <seg>Sääʹmǩiõllsaž ǩiõllpieʹzz täävtõssân lij seʹrdded päärnaid sääʹmǩiõl, koon siʹjjid jeät põsttu seʹrdded dååma ni vooʹps leʹbe riʹjttjeei nalla.</seg>
      </tuv>
    </tu>
    <tu>
      <tuv xml:lang="fin">
        <seg>Lapsi voi aloittaa kielipesän siinä iässä kuin varhaiskasvatuksen yleensäkin, eli aikaisintaan noin yhdeksän kuukauden iässä, mutta aloittamisikä riippuu perheen tilanteesta ja joissain tapauksissa myös ryhmän omista käytännöistä.</seg>
      </tuv>
      <tuv xml:lang="sms">
        <seg>Päärnaž vuäitt altteed ǩiõllpieʹzz tõn ââʹjjest ko ouddpiõmmu juʹn ääʹljet, leʹbe ääiʹjmõsân nuʹtt ååuʹc määnpââʹj ââʹjjest, leša altteemââʹǩǩ lij ǩidd piârri vueʹjjest da måtmešt še ǩiõllpieʹssjoouk jiiʹjjes vuõʹjjin.</seg>
      </tuv>
    </tu>
    <tu>
      <tuv xml:lang="fin">
        <seg>Perusperiaate on se, että työntekijät eivät käytä lasten kanssa lainkaan enemmistökieltä, joka on yleensä lasten kotikieli.</seg>
      </tuv>
      <tuv xml:lang="sms">
        <seg>Vuâđđjurddjen lij tõt, što tuâjjla jie ââʹn päärnaivuiʹm ni vooʹps jäänbõsǩiõl, kååʹtt takainalla lij päärnai dommǩiõll.</seg>
      </tuv>
    </tu>
    <tu>
      <tuv xml:lang="fin">
        <seg>Lapset saavat vapaasti valita, millä kielellä puhuvat, mutta ajan mittaan heitä rohkaistaan saamen kielen käyttöön.</seg>
      </tuv>
      <tuv xml:lang="sms">
        <seg>Päärnai vääʹldest lij, koon ǩiõʹlle sij mainste, leša ääiʹj mieʹldd siʹjjid smeʹllkââʹttet sääʹmǩiõl ââʹnnma.</seg>
      </tuv>
    </tu>
    <tu>
      <tuv xml:lang="fin">
        <seg>Täydellisen kielikylvyn ympäristössä säännöllisesti päivänsä viettävä lapsi alkaa tavallisesti ymmärtää kieltä hyvin nopeasti.</seg>
      </tuv>
      <tuv xml:lang="sms">
        <seg>Tiuddsallaš ǩiõll-lauggi pirrõõzzâst jooʹtti päärnaž takainalla fiʹttješkuätt ǩiõl samai jåʹttlânji.</seg>
      </tuv>
    </tu>
    <tu>
      <tuv xml:lang="fin">
        <seg>Muutaman kuukauden päästä hänellä on passiivinen peruskielitaito eli kyky käsittää hänelle suunnatusta saamenkielisestä puheesta olennainen sisältö.</seg>
      </tuv>
      <tuv xml:lang="sms">
        <seg>Mueʹdd määnpââʹj ǩeeʹjjest suʹst lij passiivlaž vuâđđǩiõlltäidd leʹbe son pâstt fiʹttjed suʹnne mainstum sääʹmǩiõllsaž saaǥǥâst kõskksõmâs siiskõõzz.</seg>
      </tuv>
    </tu>
    <tu>
      <tuv xml:lang="fin">
        <seg>Aktiivisen kielitaidon kehittyminen on hitaampaa ja yksilöllisempää, mutta tavallisesti lapset alkavat toistella ja käyttää useimmin kuulemiaan ja itselleen mieluisimpia sanoja jo muutaman viikon tai kuukauden päästä.</seg>
      </tuv>
      <tuv xml:lang="sms">
        <seg>Aktiivlaž ǩiõlltääid ouddnummuš lij meälǥab da jäänab päärnast ǩidd, leša takainalla päärna tõjškuäʹtte da ââʹnškuäʹtte tääuʹjmõsân kuullmeez da jiõccseez miõllsõmâs saaʹnid juʹn mueʹdd neäʹttel leʹbe määnpââʹj ǩeeʹjjest.</seg>
      </tuv>
    </tu>
    <tu>
      <tuv xml:lang="fin">
        <seg>Toiset tuottavat spontaania puhetta kokonaisilla lauseilla jo alle vuodessa, toisilla siihen voi mennä useampi vuosi.</seg>
      </tuv>
      <tuv xml:lang="sms">
        <seg>Måtam mainste spontaanâld obb ciâlkkjivuiʹm juʹn vueʹll eeʹjj seʹst, nuuʹbbin tõt vuäitt väʹldded mäŋgg eeʹjj.</seg>
      </tuv>
    </tu>
    <tu>
      <tuv xml:lang="fin">
        <seg>Muutama vuosi kielipesässä riittää yleensä toiminnallisen kaksikielisyyden saavuttamiseen.</seg>
      </tuv>
      <tuv xml:lang="sms">
        <seg>Muäʹdd eeʹjj ǩiõllpieʹzzest riʹjttje takainalla tuåimmsallaš kuõiʹtǩiõllsažvuõđ õsttma.</seg>
      </tuv>
    </tu>
    <tu>
      <tuv xml:lang="fin">
        <seg>Kielipesälapsi voi paikkakunnan opetusjärjestelyistä, kielitaidostaan ja huoltajien valinnasta riippuen siirtyä saamenkieliseen, suomenkieliseen tai kaksikieliseen esi- ja perusopetukseen.</seg>
      </tuv>
      <tuv xml:lang="sms">
        <seg>Ǩiõllpieʹsspäärnaž vuäitt päiʹǩǩ-kååʹdd mättʼtõsjäʹrjstõõllmõõžžin, ǩiõlltääidstes da peâmmji vaʹlljummšest ǩidd ååreeʹl serddjed sääʹmǩiõllsaž, lääʹddǩiõllsaž leʹbe kuõiʹtǩiõllsaž oudd- da vuâđđmättʼtõʹsse.</seg>
      </tuv>
    </tu>
  </body>
</tmx>
