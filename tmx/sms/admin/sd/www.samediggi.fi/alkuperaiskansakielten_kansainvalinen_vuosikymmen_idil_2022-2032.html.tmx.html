<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>YK on julistanut kymmenvuotiskauden 2022–2032 alkuperäiskansakielten kansainväliseksi vuosikymmeneksi, the International Decade of Indigenous Languages (IDIL) .</td>
        <td>ÕM lij kuultam lååieeʹǩǩpââʹj 2022–2032 Alggmeerǩiõli meeraikõskksaž lååieeʹǩǩen, the International Decade of Indigenous Languages (IDIL).</td>
      </tr>
      <tr>
        <td>Maailman väestöstä 6 prosenttia katsotaan kuuluvan alkuperäiskansoihin, mutta kielten määrä, joita alkuperäiskansat puhuvat on huomattava.</td>
        <td>Maaiʹlm meerast 6 proseeʹnt ǩiõččât kuullâm alggmeeraid, leša ǩiõli mieʹrr, koid alggmeer mainste lij jõnn.</td>
      </tr>
      <tr>
        <td>Arvioidaan, että maailmassa puhuttavista noin 6 700 kielestä yli 4 000 kieltä ovat alkuperäiskansojen kieliä.</td>
        <td>Ärvvtõõlât, što maaiʹlmest mainstum nuʹtt 6 700 ǩiõlâst pâʹjjel 4 000 ǩiõllâd lie alggmeerai ǩiõl.</td>
      </tr>
      <tr>
        <td>Vuosikymmenen tarkoituksena on kiinnittää maailmanlaajuista huomiota monien alkuperäiskansojen kielten kriittiseen asemaan ympäri maailmaa.</td>
        <td>Lååʹj eeʹjj jurddjen lij vuâmmšâʹtted määŋgai alggmeerai ǩiõli kriittlaž vuâkka maaiʹlmveiddsânji.</td>
      </tr>
      <tr>
        <td>Alkuperäiskansakielten kansainvälisen vuosikymmenen tavoitteena on turvata alkuperäiskansojen oikeudet säilyttää, elvyttää ja edistää kieliään ja samalla valtavirtaistaa kielellinen monimuotoisuus.</td>
        <td>Alggmeerǩiõli meeraikõskksaž lååieeʹjj täävtõsân lij staanâd alggmeerai vuõiggâdvuõđid seeilted, jeällted da oouʹdeed ǩiõleez da seämmast oouʹdeed pukin suõʹrjin da tuʹmmstõktuâjast ǩiõlʼlaž määŋghämmsažvuõđ.</td>
      </tr>
      <tr>
        <td>Alkuperäiskansakielten kansainvälinen vuosikymmen tarjoaa ainutlaatuisen mahdollisuuden tehdä yhteistyötä ja edistää maailmanlaajuista vuoropuhelua.</td>
        <td>Alggmeerǩiõli lååieeʹǩǩ taʹrjjad oʹdinak vueiʹttemvuõđ tuejjeed õhttsažtuâj da oouʹdeed maaiʹlmveiddsaž vuârrsaǥstõõllmõõžž.</td>
      </tr>
      <tr>
        <td>Alkuperäiskansakielten vuosikymmenen tarjoaa mahdollisuuden ryhtyä tarvittaviin toimiin alkuperäiskansojen kielten käytön turvaamiseksi, elvyttämiseksi ja edistämiseksi kaikkialla maailmassa.</td>
        <td>Alggmeerǩiõli meeraikõskksaž lååieeʹǩǩ taʹrjjad vueiʹttemvuõđ äʹlǧǧed taarbšum tååimaid alggmeerai ǩiõli ââʹnnmõõžž staanâm diõtt, jeälltem õuʹdde da õõudummša puk veeʹzz maaiʹlmest.</td>
      </tr>
      <tr>
        <td>Kielet ovat välttämättömiä ihmisen viestinnälle ja vuorovaikutukselle, ajatusten jakamiselle, itsensä ilmaisemiselle vapaasti ja luovasti sekä yhteisen identiteetin rakentamiselle.</td>
        <td>Ǩiõl lie vieʹltʼteeʹm oummu saaǥǥtummšest da vuârrvaaiktõõzzâst, jurddji juâkkmõõžžâst, jiijjâs õlmmummšest täättas mieʹldd da kreevsânji di õhttsaž identiteeʹtt raajjmõõžžâst.</td>
      </tr>
      <tr>
        <td>Kieli on keskeinen tekijä myös ihmisoikeuksissa ja perusvapauksissa.</td>
        <td>Ǩiõll lij kõskksââʹjest še ooumažvuõiggâdvuõđin da vuâđđluõvâsvuõđin.</td>
      </tr>
      <tr>
        <td>Huolimatta siitä, että kielillä on erittäin tärkeä merkitys, monet kielet ovat uhanalaisia.</td>
        <td>Huõlǩani tõʹst, što ǩiõlin lij čuuʹt tääʹrǩes miârktõs, määŋg ǩiõl lie vaarvuâla.</td>
      </tr>
      <tr>
        <td>Kieliyhteisöt – erityisesti alkuperäiskansojen keskuudessa – kohtaavat erilaisia haasteita: geopoliittisia, taloudellisia, sosiokulttuurisia ja teknologisia haasteita, jotka enemmän tai vähemmän pakottavat ihmiset vaihtamaan kieltä ja käyttämään enemmistökieliä, kuten englantia, ruotsia tai espanjaa.</td>
        <td>Ǩiõllõõutstõõzz – aainâs alggmeerai seʹst – teivva jeeʹresnallšem vaʹǯǯtõõzzi õõl: geopoliittlaž, tällõõzzlaž, sosiokulttuurlaž da teknolooglaž vaʹǯǯtõõzzi, kookk jäänab leʹbe ooʹccab pääkkte oummuid vaajted ǩiõl da ââʹnned jäänbõsǩiõlid, mâʹte eŋgglõsǩiõl, ruõccǩiõl leʹbe espanjaǩiõl.</td>
      </tr>
      <tr>
        <td>Silloin vuosisatojen historia, tieto ja kulttuurinen rikkaus ovat vaarassa kadota.</td>
        <td>Teʹl čueʹttiiʹjji historia, teâtt da kulttuurlaž reeʹǧǧesvuõtt lie vaarâst jaukkâd.</td>
      </tr>
      <tr>
        <td>Alkuperäiskansakielten kansainvälisen vuosikymmenen IDIL – alkuperäiskansojen kielten kansainvälisen vuosikymmen aikana eri sidosryhmillä on mahdollisuus osallistua kielellisen monimuotoisuuden ja monikielisyyden säilyttämiseen, elvyttämiseen ja tukemiseen!</td>
        <td>Alggmeerai ǩiõl lååʹj eeʹjj IDIL – Alggmeerǩiõli meeraikõskksaž lååieeʹǩǩ äiʹǧǧen jeeʹres čõõnõsjooukin lij vueiʹttemvuõtt vuässõõttâd ǩiõlʼlaž määŋghämmsažvuõđ da määŋgǩiõllsažvuõđ seeiltummša, jeälltummša da tuärjjummša!</td>
      </tr>
      <tr>
        <td>Yleistä tietoa ja ajankohtaisia tietoja Alkuperäiskansakielten kansainvälisestä vuosikymmenestä löytyy:</td>
        <td>Takai teâtt da ääiʹjpoddsaž teâđ Alggmeerǩiõli Meeraikõskksaž lååieeʹjj pirr käunnʼje:</td>
      </tr>
      <tr>
        <td>IDIL-kotisivut https://idil2022-2032.org/</td>
        <td>IDIL-dommseeid https://idil2022-2032.org/</td>
      </tr>
      <tr>
        <td>FB: International Decade of Indigenous Languages</td>
        <td>FB: International Decade of Indigenous Languages</td>
      </tr>
      <tr>
        <td>Twitter: @ILDecade</td>
        <td>Twitter: @ILDecade</td>
      </tr>
      <tr>
        <td>Instagram: @indigenouslanguages</td>
        <td>Instagram: @indigenouslanguages</td>
      </tr>
    </table>
  </body>
</html>
