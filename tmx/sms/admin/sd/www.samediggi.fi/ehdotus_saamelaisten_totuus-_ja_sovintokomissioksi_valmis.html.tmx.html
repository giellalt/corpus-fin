<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Ehdotus saamelaisten totuus- ja sovintokomissioksi valmis</td>
        <td>Eʹtǩǩõs saaʹmi tuõđâšvuõtt- da suåvâdvuõttkomission vaalmâš</td>
      </tr>
      <tr>
        <td>Saamelaisten totuus- ja sovintokomission asettamista koskevat neuvottelut on saatu päätökseen valtion, Saamelaiskäräjien ja Kolttien kyläkokouksen välillä.</td>
        <td>Saaʹmi tuõđâšvuõtt- da suåvâdvuõttkomissio meäʹrtummuž kuõskki saaǥǥstõõllmõõžž liâ vuõǯǯum tuʹmmstõʹǩǩe riikk, Sääʹmteeʹǧǧ da Saaʹmi siidsåbbar kõõsk.</td>
      </tr>
      <tr>
        <td>Valtioneuvosto on käsitellyt ja hyväksynyt ehdotuksen saamelaisten totuus- ja sovintokomissioksi iltakoulussaan 13.11.2019.</td>
        <td>Riikksuåvtõs lij ǩiõttʼtõõllâm da priimmâm eʹtǩǩõõzz saaʹmi tuõđâšvuõtt- da suåvâdvuõttkomission jeäʹǩǩes-škooulâst 13.11.2019.</td>
      </tr>
      <tr>
        <td>Ehdotus etenee Saamelaiskäräjien ja Kolttien kyläkokouksen käsiteltäväksi.</td>
        <td>Eʹtǩǩõs õuddan Sääʹmteeʹǧǧ da Saaʹmi siidsåbbar ǩiõttʼtõõllâmnalla.</td>
      </tr>
      <tr>
        <td>Tavoitteena on asettaa viisijäseninen komissio, joka olisi toiminnassaan itsenäinen ja riippumaton.</td>
        <td>Täävtõssân lij meäʹrted viiđ vuäzzla õõʹnni komissio, kååʹtt leʹčči tuåimmjummšest jiõččvälddsaž da soorčteʹm.</td>
      </tr>
      <tr>
        <td>Ehdotus saamelaisten totuus- ja sovintokomission asettamiseksi sisältää muun muassa komission toimeksiannon, työn tavoitteet ja tehtävät, ja niistä tiedotetaan lisää myöhemmin.</td>
        <td>Eʹtǩǩõs saaʹmi tuõđâšvuõtt- da suåvâdvuõttkomissio meäʹrtummšen âânn seʹst jeäʹrbi mieʹldd komissio tuâjjânouddmõõžž, tuâj täävtõõzzid da tuâj, da tõin teâđtet lââʹzz mâʹŋŋlubust.</td>
      </tr>
      <tr>
        <td>Saamelaiskäräjien kokous käsittelee ehdotusta saamelaisten totuus- ja sovintokomissioksi kokouksessaan 17.-18.12.2019.</td>
        <td>Sääʹmteeʹǧǧ sååbbar ǩiõttʼtââll eʹtǩǩõõzz saaʹmi tuõđâšvuõtt- da suåvâdvuõttkomission såbbreʹstes 17.-18.12.2019.</td>
      </tr>
      <tr>
        <td>– Perusteellisen valmistelun ja sekä Sipilän että Rinteen hallitusten kanssa käytyjen neuvottelujen jälkeen olemme päässeet siihen pisteeseen, että voin tuoda viimein ehdotuksen saamelaisten totuus- ja sovintokomission perustamiseksi Saamelaiskäräjien hallituksen ja kokouksen käsittelyyn, sanoo Saamelaiskäräjien puheenjohtaja Tiina Sanila-Aikio.</td>
        <td>- Tääʹrǩes valmštõõllmõõžž da še Sipilä ǥu Rinne halltõõzzin jiõllum saaǥǥstõõllmõõžži mâŋŋa leäʹp piâssâm ååʹn tõõzz, što vuäitam puʹhtted mââimõõzzâst eʹtǩǩõõzz saaʹmi tuõđâšvuõtt- da suåvâdvuõttkomissio altteem diõtt Sääʹmteeʹǧǧ halltõõzz da såbbar ǩiõttʼtõõllmõʹšše, särnn Sääʹmteeʹǧǧ saaǥǥjååʹđteei Tiina Sanila-Aikio.</td>
      </tr>
      <tr>
        <td>– Suoritetuissa kuulemisissa saamen kansa on edellyttänyt valtiolta sitoutumista.</td>
        <td>– Spraavdõttum kuullmõõžžin sääʹm-meer lij õõlǥtam riikkâst čõnnõõttmõõžž.</td>
      </tr>
      <tr>
        <td>Saamelaiset odottavat, että vääryydet selvitetään ja oikaistaan ja ettei vääryyksiä enää koskaan tapahtuisi.</td>
        <td>Sääʹm vueʹrdde, što vieʹrrvuõđ seʹlvtet da vuõiǥeet da što jiâ vieʹrrvuõđ teänab ni kuäʹss šõõddče.</td>
      </tr>
      <tr>
        <td>Valmistelun aikana olen saanut tietää vakavia, yksittäisille saamelaisille tapahtuneita tragedioita.</td>
        <td>Valmštõõllâm poodd leäm vuäǯǯam tieʹtted tuõđâš, oʹdinakai saaʹmid šõddâm tragediaid.</td>
      </tr>
      <tr>
        <td>Näistä tapahtumista koostuu saamen kansan yhteinen historia ja selviämistarina.</td>
        <td>Täin šõddmõõžžin nårrai sääʹm-meer õhttsaž historia da seʹlvvnem-maainâs.</td>
      </tr>
      <tr>
        <td>Saamelaiskäräjien ja Kolttien kyläkokouksen on punnittava, halutaanko, että tapahtunut tehdään näkyväksi, Sanila-Aikio jatkaa.</td>
        <td>Sääʹmteeʹǧǧ da Saaʹmi siidsåbbar âlgg tuʹmmjed, haaʹleet-a, što šõddâm tuejjeet kuâsttjeeʹjen, Sanila-Aikio juätkk.</td>
      </tr>
      <tr>
        <td>Suomen hallitus on Saamelaiskäräjien esityksestä aloittanut saamelaisasioita käsittelevän totuus- ja sovintoprosessin valmistelun lokakuussa 2017.</td>
        <td>Lääʹddjânnam halltõs lij Sääʹmteeʹǧǧ eʹtǩǩõõzzâst alttääm sääʹmaaʹššid ǩiõttʼtõõli tuõđâšvuõtt- da suåvâdvuõttproseezz valmštõõllmõõžž kålggmannust 2017.</td>
      </tr>
      <tr>
        <td>Saamelaiskäräjien kokous esitti käymässään lähetekeskustelussa 9.2.2018, että prosessista järjestettäisiin saamelaisten kuulemisia niin saamelaisten kotiseutualueella kuin sen ulkopuolellakin.</td>
        <td>Sääʹmteeʹǧǧ sååbbar eʹtǩǩii jieʹllmest vuõlttõs-saaǥǥstõõllmõõžžâst 9.2.2018, što proseezzâst rieʹššeš saaʹmi kuullmõõžžid nuʹt saaʹmi dommvuuʹdest ǥu tõn åålǥbeäʹlnn še.</td>
      </tr>
      <tr>
        <td>Valtioneuvoston kanslia julkaisi raportin kuulemisista 26.11.2018 .</td>
        <td>Riikksuåvtõõzz kanslia čõõđti rapoort kuullmõõžžin 26.11.2018 .</td>
      </tr>
      <tr>
        <td>Saamelaiskäräjät päätti kokouksessaan 18.12.2018 edetä totuus- ja sovintoprosessissa ja esittää Suomen valtiolle totuus- ja sovintokomission perustamista sekä mandaattineuvottelujen aloittamista.</td>
        <td>Sääʹmteʹǧǧ tuʹmmji såbbreʹstes 18.12.2018 õuddned tuõđâšvuõtt- da suåvâdvuõttproseezzâst da eʹtǩǩeed Lääʹddjânnam riiʹǩǩe tuõđâšvuõtt-da suåvâdvuõttkomissio alttummuž di mandattsaaǥǥstõõllmõõžž alttummuž.</td>
      </tr>
      <tr>
        <td>Saamelaiskäräjien hallitus valtuutettiin neuvottelemaan mandaattia valtion kanssa</td>
        <td>Sääʹmteeʹǧǧ halltõs uʹvddeš vääʹld saaǥǥstõõllâd mandaatt riikkin</td>
      </tr>
      <tr>
        <td>Valtioneuvoston tiedote 13.11.2019;</td>
        <td>Riikksuåvtõõzz teâđtõs 13.11.2019;</td>
      </tr>
      <tr>
        <td>Saamelaisten totuus- ja sovintokomission asettaminen etenee</td>
        <td>Saaʹmi tuõđâšvuõtt-da suåvâdvuõttkomissio meäʹrtummuš õuddan</td>
      </tr>
      <tr>
        <td>Lisätietoja:</td>
        <td>Lââʹssteâđ:</td>
      </tr>
      <tr>
        <td>Saamelaiskäräjien puheenjohtaja Tiina Sanila-Aikio puh. 050 300 1780, tiina.sanila-aikio(at)samediggi.fi</td>
        <td>Sääʹmteeʹǧǧ saaǥǥjååʹđteei Tiina Sanila-Aikio teʹl. 050 300 1780, tiina.sanila-aikio(at)samediggi.fi</td>
      </tr>
    </table>
  </body>
</html>
