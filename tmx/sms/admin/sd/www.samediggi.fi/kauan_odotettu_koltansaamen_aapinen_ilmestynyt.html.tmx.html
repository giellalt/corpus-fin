<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Kauan odotettu koltansaamen aapinen ilmestynyt</td>
        <td>Kuuʹǩǩ vuõrddum sääʹmǩiõl aabbâs iʹlmstõõvvâm</td>
      </tr>
      <tr>
        <td>Koltansaamen aapiskirjan “Jääkk-njaal AABBÂS” julkistamistilaisuus pidetään Teamsissa 16.12.2021 klo 13.30 koltansaameksi ja klo 14.30 suomeksi.</td>
        <td>Sääʹmǩiõl aabbâsǩeeʹrj “Jääkk-njaal AABBÂS” õlmmeempoodd ââʹnet Teams-pirrõõzzâst 16.12.2021 čiâss 13.30 säämas da čiâss 14.30 lääddas.</td>
      </tr>
      <tr>
        <td>Jääkk-njaal AABBÂS on ensimmäisen luokan äidinkielen oppikirja, joka johdattaa pienen oppijan lukemisen ja kirjoittamisen maailmaan.</td>
        <td>Jääkk-njaal AABBÂS lij vuõssmõs klaass jieʹnnǩiõl mättǩeʹrjj, kååʹtt jååʹđat uʹcc mättjeei lookkmõõžž da ǩeeʹrjtummuž maailma.</td>
      </tr>
      <tr>
        <td>Sevettijärvellä asuvasta 7-vuotiaasta Jääkk-naalista kertova hauska ja värikäs aapinen on innostava ja tukee lapsen kasvua omaan kieleensä ja kulttuuriinsa.</td>
        <td>Čeʹvetjääuʹrest jälsteei 7-ekksaž Jääkk-njaalâst mušttleei hääʹsǩes da eunnas aabbâs lij älšmõʹtti da tuärjjad päärna šõddmõõžž ǩiõllses da kulttuurses.</td>
      </tr>
      <tr>
        <td>Aapisen on käsikirjoittanut Tiina Sanila-Aikio, kuvat ja taittotyön on tehnyt Tanja Sanila.</td>
        <td>Tiina Sanila-Aikio lij tuejjääm abbâz ǩiõttǩeeʹrjtõõzz di Tanja Sanila kaartid da kuâsttjõõzz.</td>
      </tr>
      <tr>
        <td>Aapiskirjan työryhmään ovat osallistuneet Satu Moshnikoff, Seija Sivertsen, Hannu Kangasniemi ja Raija Lehtola.</td>
        <td>Aabbâsǩeeʹrj tuâjj-jouʹǩǩe lie vuässõõttâm Satu Moshnikoff, Seija Sivertsen, Hannu Kangasniemi da Raija Lehtola.</td>
      </tr>
      <tr>
        <td>Aapiskirjan julkistamistilaisuus pidetään Teams-ympäristössä torstaina 16.12.2021 kello 13.30 koltansaameksi ja suomeksi kello 14.30.</td>
        <td>Aabbâsǩeeʹrj õlmmeempoodd ââʹnet Teams-pirrõõzzâst neljdpeeiʹv 16.12.2021 čiâss 13.30 säämas da čiâss 14.30 lääddas.</td>
      </tr>
      <tr>
        <td>Tilaisuuksissa Tiina Sanila-Aikio kertoo kirjan sisällöistä ja tekemisestä, ja suomenkielisessä tilaisuudessa mukana myös kuvittaja Tanja Sanila.</td>
        <td>Õlmmeempooddin Tiina Sanila-Aikio mušttal ǩeeʹrj siiskõõzzin da tuejjummšest, da lääʹddǩiõllsaž õlmmeempooddâst lij mieʹldd še kaartʼteei Tanja Sanila.</td>
      </tr>
      <tr>
        <td>Kertomusten lisäksi pääsemme näkemään otteita kirjan sisällöstä.</td>
        <td>Mainnsi lââʹssen piâssâp vueiʹnned välddõõǥǥid ǩeeʹrj siiskõõzzâst.</td>
      </tr>
      <tr>
        <td>Lämpimästi tervetuloa!</td>
        <td>Pueʹtted tiõrvân!</td>
      </tr>
      <tr>
        <td>Linkki Jääkk-njaal AABBÂS -kirjan julkistamistilaisuuteen</td>
        <td>Liŋkk Jääkk-njaal AABBÂS -ǩeeʹrj õlmmeempoʹdde</td>
      </tr>
      <tr>
        <td>Aapisella on suuri merkitys koltansaamen kielelle</td>
        <td>Abbsest lij jõnn miârktõs sääʹmǩiõʹlle</td>
      </tr>
      <tr>
        <td>Jääkk-njaal AABBÂS on ensimmäinen väreissä painettu koltansaamen aapiskirja ja sen valmistuminen on kolttasaamelaiselle yhteisölle merkittävä asia.</td>
        <td>Jääkk-njaal AABBÂS lij vuõssmõs euʹnnkaartivuiʹm tiâddum sääʹmǩiõl aabbâsǩeʹrjj da tõn valmštõõvvmõš lij sääʹmõutstõʹsse miârkteei äʹšš.</td>
      </tr>
      <tr>
        <td>– Iloitsemme suuresti tämän uuden, upean aapisen ilmestymisestä.</td>
        <td>– Rämmšep čuuʹt tän ođđ, mooʹččes abbâz iʹlmstõõvvmest.</td>
      </tr>
      <tr>
        <td>Tämä on lapsen ensi askel koltansaamenkieliselle koulupolulle.</td>
        <td>Tät lij päärna vuõssmõs läuʹǩǩ sääʹmǩiõllsaž škooulpälggsa.</td>
      </tr>
      <tr>
        <td>Aapinen on pohja kirjoitustaidon rakentumiselle ja koululaisen ensimmäinen oma kirja.</td>
        <td>Aabbâs lij vuâđđ ǩeeʹrjtemsilttõõzz rajsmõõvvmõʹšše da škooulneeʹǩǩ vuõssmõs jiiʹjjes ǩeʹrjj.</td>
      </tr>
      <tr>
        <td>Nyt kolttasaamelaiset perheet saavat upean työkalun lapsen kielen kehittymiseen.</td>
        <td>Ååʹn sääʹmpiârri vuäǯǯa šiõǥǥ tuâjjneävv päärna ǩiõl ouddnummša.</td>
      </tr>
      <tr>
        <td>Toivon myös, ettei kirja jää vain koulussa luettavaksi, vaan myös vanhemmat löytäisivät kirjan kuvituksen ja tarinan, sanoo Saamelaiskäräjien koulutus- ja oppimateriaalilautakunnan puheenjohtaja Tauno Ljetoff.</td>
        <td>Tuäivam še, što tät ǩeʹrjj ij kuâđđjeʹče tåʹlǩ škooulâst lookkâmnalla, peʹce što puärraz še kaaunče ǩeeʹrj kaartʼtõõzz da mainnâz, särnn Sääʹmteeʹǧǧ škooultõs- da mättmateriaal-luʹvddkååʹdd saaǥǥjååʹđteei Tauno Ljetoff.</td>
      </tr>
      <tr>
        <td>– Toivon, että lapset löytävät tuttuja asioita aapisen saamelaisesta perheestä kielineen ja kulttuureineen.</td>
        <td>– Tuäivam, što päärna käuʹnne toobdâs aaʹššid abbâz sääʹmpiârrjest ǩiõlines da kulttuurines.</td>
      </tr>
      <tr>
        <td>Samaan aikaan toivon, että mahdollisimman monet lapset pääsisivät oppimaan kansamme tietoja ja taitoja perheensä ja yhteisönsä sisällä.</td>
        <td>Seämma ääiʹj tuäivam, što nuʹtt määŋg päärna ko vueiʹtlvaž piâzzče mättjed meeran teâđaid da tääidaid piârrjeez da õutstõõzzâz seʹst.</td>
      </tr>
      <tr>
        <td>Omistan aapisen tyttärelleni Elli-Dåʹmnnalle ja opettajalleni Seija Sivertsenille, jatkaa kirjan käsikirjoittaja Tiina Sanila-Aikio.</td>
        <td>Vuäʹmstam abbâz muu niõđže Elli-Dåmnna da muu uʹčteela Sivertsen Seijaaʹje, juätkk ǩeeʹrj ǩiõttǩeeʹrjteei Tiina Sanila-Aikio.</td>
      </tr>
      <tr>
        <td>– Aapisen kuvittaminen on kuvittajalleen yksi uran tärkeimmistä töistä.</td>
        <td>– Abbâz kaartʼtummuš lij kaartʼtejjses õhtt karriääʹr tääʹrǩmõs tuâjain.</td>
      </tr>
      <tr>
        <td>Tämä projekti on ollut minulle mieliinpainuva.</td>
        <td>Tät projeʹktt lij pääccam muu miõʹlle.</td>
      </tr>
      <tr>
        <td>Se, että saan tehdä lapsillemme kuvia omasta kulttuuristamme, merkitsee minulle paljon, sanoo kuvittaja Tanja Sanila.</td>
        <td>Tõt, što vuäǯǯam pirsted kaartid päärneen jiijjân kulttuurâst, miârkkšââvv muʹnne jiânnai, ceälkk kaartʼteei Tanja Sanila.</td>
      </tr>
      <tr>
        <td>Myös Saamelaiskäräjillä iloitaan aapisen synnystä.</td>
        <td>Sääʹmteeʹǧǧest še rämmšet abbâz valmštõõvvmest.</td>
      </tr>
      <tr>
        <td>– Aapinen on usein lapsen ensimmäinen konkreettinen kokemus omasta äidinkielestään kirjoitetussa ja luetussa muodossa.</td>
        <td>– Aabbâs lij täujja päärna vuõssmõs konkreettlaž ǩiõččlâsttmõš jiijjâs jieʹnnǩiõlâst ǩeeʹrjtum da lokkum hääʹmest.</td>
      </tr>
      <tr>
        <td>Ajantasaiset ja innostavat oppimateriaalit ovat yksi yhdenvertaisen koulutuksen elementeistä.</td>
        <td>Ääiʹjtässʼsaž da älšmõʹtti mättmateriaal lie õhtt õõutverddsaž škooultõõzz elemeeʹntin.</td>
      </tr>
      <tr>
        <td>On erittäin tärkeää, että koltansaamenkielisillä lapsilla on viimein mahdollisuus opetella omaan kieltään oikeasta ja vieläpä näin kauniista kirjasta, sanoo I varapuheenjohtaja Anni Koivisto.</td>
        <td>Lij samai vääžnai, što sääʹmǩiõllsaž päärnain lij mââimõsân vueiʹttemvuõtt mättõõllâd ǩiõlâz vuõigg da veâl nääiʹt mooččâs ǩeeʹrjest, ceälkk I väärrsaaǥǥtuõʹllʼjeei Anni Koivisto.</td>
      </tr>
      <tr>
        <td>Aapinen on tilattavissa Saamelaiskäräjien koulutus- ja oppimateriaalitoimiston verkkokaupasta .</td>
        <td>Aabbâs lij tiʹllʼjemnalla Sääʹmteeʹǧǧ škooultõs- da mättmateriaalkonttâr neʹttkaaupâst .</td>
      </tr>
      <tr>
        <td>Lisätietoja:</td>
        <td>Lââʹssteâđ:</td>
      </tr>
      <tr>
        <td>Tiina Sanila-Aikio Käsikirjoittaja tiina(at)sanila.fi</td>
        <td>Tiina Sanila-Aikio Ǩiõttǩeeʹrjteei tiina(at)sanila.fi</td>
      </tr>
      <tr>
        <td>Petra Kuuva Oppimateriaalisihteeri puh. +358406772275 petra.kuuva(at)samediggi.fi</td>
        <td>Petra Kuuva Mättmateriaalpiisar teʹl. +358406772275 petra.kuuva(at)samediggi.fi</td>
      </tr>
    </table>
  </body>
</html>
