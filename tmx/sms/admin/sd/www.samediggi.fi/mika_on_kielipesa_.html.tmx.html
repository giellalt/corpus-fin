<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Mikä on kielipesä?</td>
        <td>Mii lij ǩiõllpieʹss?</td>
      </tr>
      <tr>
        <td>Tällä sivulla on perustietoa kielipesästä ja kielikylvystä.</td>
        <td>Tän seeidast lij vuâđđteâtt ǩiõllpieʹzz da ǩiõll-lauggi pirr.</td>
      </tr>
      <tr>
        <td>Kielipesä on alkuperäiskansan tai kielivähemmistön kielellä toimivaa varhaista, täydellistä kielikylpyä pikkulapsille.</td>
        <td>Ǩiõllpieʹss miârkkšââvv alggmeer leʹbe ǩiõlluuʹccbõõzz ǩiõlin tuåimmjeei ääiʹjeld aʹlǧǧi, tiuddsallaš ǩiõll-lauggi siõmpäärnaid.</td>
      </tr>
      <tr>
        <td>Se on kielikylvyn erityinen muoto: tavoitteena on kaksi- ja monikielisyyden lisäksi myös kokonaisen kielen elvyttäminen ja sitä kannattelevan kulttuurin vahvistuminen.</td>
        <td>Tõt lij ǩiõll-lauggi õhtt nääʹll: täävtõssân lij kuõiʹt- da määŋgǩiõllsažvuõđ lââʹssen še obb ǩiõl jeälltummuš da tõn kuõʹddi kulttuur ravsmummuš.</td>
      </tr>
      <tr>
        <td>Kielipesä on varhaiskasvatuspaikka, jossa lapsille puhutaan alusta saakka, kaikissa tilanteissa kieltä, jota he eivät yleensä ymmärrä alussa lainkaan.</td>
        <td>Ǩiõllpieʹss lij ouddpeâmmpäiʹǩǩ, koʹst päärnaid mainstet aalǥ rääʹjest, juõʹǩǩ poodd ǩiõl, koon sij täujja jie fiʹtte aalǥâst ni vooʹps.</td>
      </tr>
      <tr>
        <td>Kun puhutaan saamenkielisestä kielipesästä Suomessa, tarkoitetaan lähtökohtaisesti saamelaisten perheiden lapsille suunnattua varhaiskasvatusta, jossa lapsille puhutaan alusta saakka tiettyä saamen kieltä ja jossa toiminta pohjautuu saamelaiskulttuuriin.</td>
        <td>Ko mainstet sääʹmǩiõllsaž ǩiõllpieʹzzest Lääʹddjânnmest, vueʹlǧǧemsââʹjjen lij juurd ouddpeâmmast sääʹmpiârrjid, koʹst päärnaid mainstet aalǥ rääʹjest tiõttum sääʹmǩiõl da koʹst tuåimmjem vuâđđan lij sääʹmkulttuur.</td>
      </tr>
      <tr>
        <td>Kielikylpy on pedagogiikkaa, jota toteutetaan maailmanlaajuisesti pääasiassa varhaiskasvatuksessa ja kouluopetuksessa.</td>
        <td>Ǩiõll-laauǥ lij pedagogikk, koon ââʹnet pirr maaiʹlm õõuʹdmõssân ouddpeâmmast da škooulmättʼtõõzzâst.</td>
      </tr>
      <tr>
        <td>Kielikylpy tähtää kielenomaksumiseen luonnollisen kommunikaation ja toiminnan kautta: kieltä ei niinkään opeteta lapsille vaan sitä käytetään toiminnan välineenä.</td>
        <td>Ǩiõll-laauǥ mieʹrren lij ǩiõl mättjummuš luâđlaž kommunikaatio da tuåimmjem pääiʹǩ: ǩiõl jeäʹt nuʹtt mättʼtuku päärnaid peʹce ǩiõl ââʹnet tuåimmjem neävvan.</td>
      </tr>
      <tr>
        <td>Tavallisesti kielikylpy alkaa alle kouluiässä, esiopetuksessa tai alkuopetuksessa, jolloin puhutaan varhaisesta kielikylvystä.</td>
        <td>Takainalla ǩiõll-laauǥ älgg vueʹll škooulâkksiʹžžen, ouddmättʼtõõzzâst leʹbe alggmättʼtõõzzâst, kuäʹss mainstet ääiʹjeld aʹlǧǧi ǩiõll-lauggjest.</td>
      </tr>
      <tr>
        <td>Jos se alkaa myöhemmässä vaiheessa kouluopetusta, kyseessä on viivästetty tai myöhäinen kielikylpy.</td>
        <td>Jos tõt älgg mâʹŋŋlest škooulmättʼtõõzz äiʹǧǧen, kõõččmõõžžâst lij mââʹjuum leʹbe mââjas ǩiõll-laauǥ.</td>
      </tr>
      <tr>
        <td>Myös aikuisten kielenopetus voi tapahtua kielikylpymenetelmällä tai sitä hyödyntäen.</td>
        <td>Rääʹvesoummi ǩiõllmättʼtõs vuäitt še šõddâd ǩiõll-laauǥmõõntõõllmin leʹbe tõn äuʹǩǩen ââʹneeʹl.</td>
      </tr>
      <tr>
        <td>Jos toiminta tapahtuu kokonaan kielikylpykielellä, puhutaan täydellisestä kielikylvystä, ja jos toiminnassa käytetään muitakin kieliä, niin kielikylpy on osittaista.</td>
        <td>Jos tuåimmjummuš šâdd obbnes ǩiõll-laauǥǩiõʹlle, mainstet tiuddsallaš ǩiõll-lauggjest, da jos tuåimmjummšest ââʹnet še jeeʹres ǩiõlid, teʹl ǩiõll-laauǥ šâdd bieʹǩǩi.</td>
      </tr>
      <tr>
        <td>Kielikylpyohjelmia toimii tällä hetkellä ympäri maailmaa hyvin erilaisissa kielitilanteissa.</td>
        <td>Tän poodd ǩiõll-laauǥprograamm tuåimmje pirr maaiʹlm čuuʹt jeeʹresnallšem ǩiõllvuõʹjjin.</td>
      </tr>
      <tr>
        <td>Pitkä kokemus on kertynyt mm. Kanadan ranskankielisestä ja Suomen ruotsinkielisestä kielikylvystä.</td>
        <td>Kuʹǩes ääiʹj harjjnummuš lij juʹn nårrjam jm. Kanada franskk-ǩiõllsaž da Lääʹddjânnam ruõccǩiõllsaž ǩiõll-lauggjest.</td>
      </tr>
      <tr>
        <td>Saamen kielten elvytyksessä kielikylpymenetelmää on sovellettu jo useamman vuosikymmenen ajan.</td>
        <td>Sääʹmǩiõli jeälltummšest ǩiõll-laauǥmõõntõõllmõš lij suåvldum juʹn mäŋgglo eeʹǩǩed.</td>
      </tr>
      <tr>
        <td>Kaikkialla toimintaa ei ole nimitetty kielikylvyksi tai kielipesäksi, vaan esimerkiksi nimikkeellä “saamelainen lastentarha” on saatettu järjestää toimintaa, jossa lapsille puhutaan yksinomaan saamen kieltä, vaikkeivät he ehkä osaisi sitä lainkaan.</td>
        <td>Juõʹǩǩ åʹrnn tuåimmjummuž jie leäkku nõõmtam ǩiõll-lauggjen leʹbe ǩiõllpieʹssen, peʹce ouddmiârkkân nõmmõõǥǥin “sääʹm päärnaikaardâs” lie sättam jäʹrjsted tuåimmjummuž, koʹst päärnaid mainstet tåʹlǩǩ sääʹmǩiõl, håʹt sij jie možât siltteʹče tõn ni vooʹps.</td>
      </tr>
      <tr>
        <td>Ensimmäinen dokumentoitu tapaus on ollut vuonna 1989 toimintansa aloittanut ja edelleen toimiva luulajansaamenkielinen lastentarha “Vuonak sámemáná” Dragin / Ájluoktan kylässä, Tysfjordin / Divtasvuodnan kunnassa.</td>
        <td>Vuõssmõs dokumentõsttum päärnaikaardâs lij leämmaž eeʹjjest 1989 tuåimmjummšes alttääm da õinn tuåimmjeei juuʹlevsääʹmǩiõllsaž päärnaikaardâs “Vuonak sámemáná” Drag / Ájluokta siidâst, Tysfjord / Divtasvuodna kååʹddest.</td>
      </tr>
      <tr>
        <td>1990-luvulla kielipesän käsite tuli tutuksi useammassa Suomen puolen saamelaisyhteisössä, kun kielipesätoiminta alkoi, aluksi erilaisten projektien tai apurahojen turvin (ks. sivu “Saamelaisten kulttuuri- ja kielipesätoiminta Suomessa”).</td>
        <td>1990-lååǥǥast ǩiõllpieʹzz fiʹttõs puõʹđi tobddsen määŋg Lääʹddjânnam peäʹl sääʹmõutstõõzzâst, ko ǩiõllpieʹsstuåimmjummuš aaʹlji, aalǥâst jeeʹresnallšem projeeʹkti leʹbe veäʹǩǩtieʹǧǧi veäkka (kč. seeid “Säʹmmlai kulttuur- da ǩiõllpieʹsstuåimmjummuš Lääʹddjânnmest”).</td>
      </tr>
      <tr>
        <td>Osittainen kielikylpy eteläsaamen kielellä alkoi vuonna 2000 Norjassa Engerdalenin kunnassa Svahken Sijten yhteisössä.</td>
        <td>Vueʹssǩiõll-laauǥ saujjsääʹmǩiõʹlle aaʹlji eeʹjjest 2000 Taarrjânnmest Engerdalen kååʹddest Svahken Sijte õõutstõõzzâst.</td>
      </tr>
      <tr>
        <td>Monissa muissakin paikallisissa saamen kielten elvytyshankkeissa kielikylpyä on hyödynnetty.</td>
        <td>Ǩiõll-laauǥ lij õnnum äuʹǩǩen še määŋgain jeeʹres pääiklaž sääʹmǩiõli jeälltemhaʹŋǩǩõõzzin.</td>
      </tr>
      <tr>
        <td>Saamenkielisen kielipesän tavoitteena on siirtää lapsille saamen kieli, jota heille ei pystytä siirtämään kotona lainkaan tai riittävässä määrin.</td>
        <td>Sääʹmǩiõllsaž ǩiõllpieʹzz täävtõssân lij seʹrdded päärnaid sääʹmǩiõl, koon siʹjjid jeät põsttu seʹrdded dååma ni vooʹps leʹbe riʹjttjeei nalla.</td>
      </tr>
      <tr>
        <td>Lapsi voi aloittaa kielipesän siinä iässä kuin varhaiskasvatuksen yleensäkin, eli aikaisintaan noin yhdeksän kuukauden iässä, mutta aloittamisikä riippuu perheen tilanteesta ja joissain tapauksissa myös ryhmän omista käytännöistä.</td>
        <td>Päärnaž vuäitt altteed ǩiõllpieʹzz tõn ââʹjjest ko ouddpiõmmu juʹn ääʹljet, leʹbe ääiʹjmõsân nuʹtt ååuʹc määnpââʹj ââʹjjest, leša altteemââʹǩǩ lij ǩidd piârri vueʹjjest da måtmešt še ǩiõllpieʹssjoouk jiiʹjjes vuõʹjjin.</td>
      </tr>
      <tr>
        <td>Perusperiaate on se, että työntekijät eivät käytä lasten kanssa lainkaan enemmistökieltä, joka on yleensä lasten kotikieli.</td>
        <td>Vuâđđjurddjen lij tõt, što tuâjjla jie ââʹn päärnaivuiʹm ni vooʹps jäänbõsǩiõl, kååʹtt takainalla lij päärnai dommǩiõll.</td>
      </tr>
      <tr>
        <td>Lapset saavat vapaasti valita, millä kielellä puhuvat, mutta ajan mittaan heitä rohkaistaan saamen kielen käyttöön.</td>
        <td>Päärnai vääʹldest lij, koon ǩiõʹlle sij mainste, leša ääiʹj mieʹldd siʹjjid smeʹllkââʹttet sääʹmǩiõl ââʹnnma.</td>
      </tr>
      <tr>
        <td>Täydellisen kielikylvyn ympäristössä säännöllisesti päivänsä viettävä lapsi alkaa tavallisesti ymmärtää kieltä hyvin nopeasti.</td>
        <td>Tiuddsallaš ǩiõll-lauggi pirrõõzzâst jooʹtti päärnaž takainalla fiʹttješkuätt ǩiõl samai jåʹttlânji.</td>
      </tr>
      <tr>
        <td>Muutaman kuukauden päästä hänellä on passiivinen peruskielitaito eli kyky käsittää hänelle suunnatusta saamenkielisestä puheesta olennainen sisältö.</td>
        <td>Mueʹdd määnpââʹj ǩeeʹjjest suʹst lij passiivlaž vuâđđǩiõlltäidd leʹbe son pâstt fiʹttjed suʹnne mainstum sääʹmǩiõllsaž saaǥǥâst kõskksõmâs siiskõõzz.</td>
      </tr>
      <tr>
        <td>Aktiivisen kielitaidon kehittyminen on hitaampaa ja yksilöllisempää, mutta tavallisesti lapset alkavat toistella ja käyttää useimmin kuulemiaan ja itselleen mieluisimpia sanoja jo muutaman viikon tai kuukauden päästä.</td>
        <td>Aktiivlaž ǩiõlltääid ouddnummuš lij meälǥab da jäänab päärnast ǩidd, leša takainalla päärna tõjškuäʹtte da ââʹnškuäʹtte tääuʹjmõsân kuullmeez da jiõccseez miõllsõmâs saaʹnid juʹn mueʹdd neäʹttel leʹbe määnpââʹj ǩeeʹjjest.</td>
      </tr>
      <tr>
        <td>Toiset tuottavat spontaania puhetta kokonaisilla lauseilla jo alle vuodessa, toisilla siihen voi mennä useampi vuosi.</td>
        <td>Måtam mainste spontaanâld obb ciâlkkjivuiʹm juʹn vueʹll eeʹjj seʹst, nuuʹbbin tõt vuäitt väʹldded mäŋgg eeʹjj.</td>
      </tr>
      <tr>
        <td>Muutama vuosi kielipesässä riittää yleensä toiminnallisen kaksikielisyyden saavuttamiseen.</td>
        <td>Muäʹdd eeʹjj ǩiõllpieʹzzest riʹjttje takainalla tuåimmsallaš kuõiʹtǩiõllsažvuõđ õsttma.</td>
      </tr>
      <tr>
        <td>Kielipesälapsi voi paikkakunnan opetusjärjestelyistä, kielitaidostaan ja huoltajien valinnasta riippuen siirtyä saamenkieliseen, suomenkieliseen tai kaksikieliseen esi- ja perusopetukseen.</td>
        <td>Ǩiõllpieʹsspäärnaž vuäitt päiʹǩǩ-kååʹdd mättʼtõsjäʹrjstõõllmõõžžin, ǩiõlltääidstes da peâmmji vaʹlljummšest ǩidd ååreeʹl serddjed sääʹmǩiõllsaž, lääʹddǩiõllsaž leʹbe kuõiʹtǩiõllsaž oudd- da vuâđđmättʼtõʹsse.</td>
      </tr>
    </table>
  </body>
</html>
