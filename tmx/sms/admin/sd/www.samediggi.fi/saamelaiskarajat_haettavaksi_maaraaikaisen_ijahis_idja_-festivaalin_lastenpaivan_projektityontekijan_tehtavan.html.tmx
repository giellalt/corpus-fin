<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">saamelaiskarajat_haettavaksi_maaraaikaisen_ijahis_idja_-festivaalin_lastenpaivan_projektityontekijan_tehtavan.html</prop>
  </header>
  <body>
    <tu>
      <tuv xml:lang="fin">
        <seg>Saamelaiskäräjät haettavaksi määräaikaisen Ijahis idja -festivaalin lastenpäivän projektityöntekijän tehtävän</seg>
      </tuv>
      <tuv xml:lang="sms">
        <seg>Sääʹmteʹǧǧ iʹlmmat ooccâmnalla mieʹrräiggsaž Ijahis idja -festivaal päärnaipeeiʹv projeʹktt-tuâjjla tuâj</seg>
      </tuv>
    </tu>
    <tu>
      <tuv xml:lang="fin">
        <seg>Työ alkaa sopimuksen mukaan toukokuun alussa ja kestää 25.8.2023 saakka.</seg>
      </tuv>
      <tuv xml:lang="sms">
        <seg>Tuâjj älgg suåppmõõžž mieʹldd vueʹssmannu aalǥâst da peštt 25.8.2023 räjja.</seg>
      </tuv>
    </tu>
    <tu>
      <tuv xml:lang="fin">
        <seg>Projektityöntekijän tehtävänä on vastata Ijahis idja -alkuperäiskansojen musiikkifestivaalin lasten- ja nuorten päivän suunnittelusta, järjestelyistä, yhteydenpidosta tapahtuman osallistujien ja järjestäjien kesken, tiedottamisesta, muista ennakkovalmisteluista.</seg>
      </tuv>
      <tuv xml:lang="sms">
        <seg>Projeʹktt-tuâjjla tuâjjan lij väʹstteed Ijahis idja -alggmeeri musikkfestivaal päärnai- da nuõri peeiʹv plaanummšest, riâššmõõžžin, õhttvuõđâânnmõõžžâst šõddmõõžž vuässõõđji da jäʹrjsteeʹji kõõsk, teâđtummšest, jeeʹres ooudbeäʹlnn valmštõõllmõõžžâst.</seg>
      </tuv>
    </tu>
    <tu>
      <tuv xml:lang="fin">
        <seg>Ijahis idja -festivaalin järjestetään 18.‒19.8.2023 Inarissa, Sajoksessa.</seg>
      </tuv>
      <tuv xml:lang="sms">
        <seg>Ijahis idja -festivaal jäʹrjstet 18.‒19.8.2023 Aanrest, Sajoozzâst.</seg>
      </tuv>
    </tu>
    <tu>
      <tuv xml:lang="fin">
        <seg>Tehtävän menestyksellistä hoitamista edesauttaa soveltuva koulutus ja saamen kielen taito.</seg>
      </tuv>
      <tuv xml:lang="sms">
        <seg>Tuâj oʹnnsteeʹjes håiddmõõžž ooudâsvieʹǩǩat ânnʼjõõvvi škooultõs da sääʹmǩiõl täidd.</seg>
      </tuv>
    </tu>
    <tu>
      <tuv xml:lang="fin">
        <seg>Arvostamme kykyä itsenäiseen ja huolelliseen työskentelyyn sekä hyviä yhteistyö- ja vuorovaikutustaitoja.</seg>
      </tuv>
      <tuv xml:lang="sms">
        <seg>Uʹvddep äärv pâstlvažvuõđ jiõččniʹžže da samai tääʹrǩes tuâj tuejjummša di pueʹrr õhttsažtuâjj- da vuârrvaaiktemtääidaid.</seg>
      </tuv>
    </tu>
    <tu>
      <tuv xml:lang="fin">
        <seg>Projektityöntekijän palkkaus määräytyy Suomen saamelaiskäräjien palkkausjärjestelmän vaativuustason VII/I mukaan (peruspalkka 1 965,74 euroa/kk).</seg>
      </tuv>
      <tuv xml:lang="sms">
        <seg>Projeʹktt-tuâjjla päʹlǩǩ meäʹrtââvv Lääʹdd Sääʹmteeʹǧǧ päʹlǩǩriâžldõõǥǥ väʹǯǯlõsvuõtt-tääʹzz VII/I mieʹldd (vuâđđpäʹlǩǩ 1 965,74 euʹrred/mp).</seg>
      </tuv>
    </tu>
    <tu>
      <tuv xml:lang="fin">
        <seg>Peruspalkan lisäksi maksetaan 24 %:n saamelaisalueen lisä ja työkokemuksen mukaan määräytyvät kokemuslisät.</seg>
      </tuv>
      <tuv xml:lang="sms">
        <seg>Vuâđđpääʹlǩ lââʹssen määuʹset 24 % sääʹmvuuʹd lââʹzz da tuõjju härjjnem mieʹldd meäʹrtõõvvi ǩiõččlâʹsttemlõõʹzzid.</seg>
      </tuv>
    </tu>
    <tu>
      <tuv xml:lang="fin">
        <seg>Projektityöntekijän työaika on touko-kesäkuussa 50 % kokonaistyöajasta ja heinä-elokuussa 100 % kokonaistyöajasta.</seg>
      </tuv>
      <tuv xml:lang="sms">
        <seg>Projeʹktt-tuâjjla tuâjjäiʹǧǧ lij vueʹss-ǩieʹssmannust 50 % obbtuâjjääiʹjest da sueiʹnn-påʹrǧǧmannust 100 % obbtuâjjääiʹjest.</seg>
      </tuv>
    </tu>
    <tu>
      <tuv xml:lang="fin">
        <seg>Projektityöntekijän toimipaikka sijaitsee saamelaiskulttuurikeskus Sajoksessa.</seg>
      </tuv>
      <tuv xml:lang="sms">
        <seg>Projeʹktt-tuâjjla tåimmpäiʹǩǩ lij sääʹmkulttuurkõõskõs Sajoozzâst.</seg>
      </tuv>
    </tu>
    <tu>
      <tuv xml:lang="fin">
        <seg>Hakemuskirje liitteineen tulee toimittaa saamelaiskäräjien sihteeristöön 14.4.2023 mennessä osoitteeseen: https://www.sympahr.net/public/pq.aspx?eaae5787</seg>
      </tuv>
      <tuv xml:lang="sms">
        <seg>Ooccâmǩeʹrjj meâlddõõzzines âlgg tååimted sääʹmteeʹǧǧ piisarkådda 14.4.2023 mõõneeʹst addrõʹsse: https://www.sympahr.net/public/pq.aspx?fa24dc71</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja työstä antaa saamelaismusiikkikeskuksen suunnittelija Oula Guttorm p. 040 667 4545, oula.guttorm(at)samediggi.fi</seg>
      </tuv>
      <tuv xml:lang="sms">
        <seg>Lââʹssteâđaid tuâjast õudd sääʹmʼmusikk-kõõskõõzz plaaneei Oula Guttorm teʹl. 040 667 4545, oula.guttorm(at)samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien toimintaan voi tutustua osoitteessa www.samediggi.fi ja Ijahis idja -alkuperäiskansojen musiikkitapahtumaan osoitteessa: www.ijahisidja.fi</seg>
      </tuv>
      <tuv xml:lang="sms">
        <seg>Sääʹmteeʹǧǧ tåimmjummša vuäitt tobdstõõttâd addrõõzzâst www.samediggi.fi da Ijahis idja -alggmeerai musikkšõddmõʹšše addrõõzzâst: www.ijahisidja.fi</seg>
      </tuv>
    </tu>
    <tu>
      <tuv xml:lang="fin">
        <seg>Inarissa 23.3.2023 Saamelaiskäräjät</seg>
      </tuv>
      <tuv xml:lang="sms">
        <seg>Aanrest 22.3.2023 Sääʹmteʹǧǧ</seg>
      </tuv>
    </tu>
  </body>
</tmx>
