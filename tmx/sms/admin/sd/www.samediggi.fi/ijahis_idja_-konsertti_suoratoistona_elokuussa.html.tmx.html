<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Ijahis idja -konsertti suoratoistona elokuussa</td>
        <td>Iinnteʹmes inn -konseeʹrt striiʹmjet påʹrǧǧmannust</td>
      </tr>
      <tr>
        <td>Ijahis idja -festivaalin konsertti lähetetään suoratoistona 15.8.2020 Inarista, saamelaiskulttuurikeskus Sajoksesta.</td>
        <td>Iinnteʹmes inn- festivaal konseeʹrt striiʹmjet 15.8.2020 Aanrest sääʹmkulttuurkõõskõs Sajoozzâst.</td>
      </tr>
      <tr>
        <td>Konserttilähetyksen seuraaminen on maksutonta, paikan päälle yleisöä ei oteta.</td>
        <td>Konseʹrttvuõlttõõzz ǩiõččmõš lij määustem, pääiʹǩ õõl ǩiõččjid jeät valddu.</td>
      </tr>
      <tr>
        <td>Konsertissa esiintyvät rap-artisti Ailu Valle, Gájanas-yhtye sekä joikaajat Iŋgá-Máret Gaup-Juuso ja Juha Tornensis.</td>
        <td>Konseeʹrtest kuulât räʹpp-artiist Ailu Valle, Gájanas-joouk di juõiggjeeʹjid Iŋgá-Máret Gaup-Juuso da Juha Tornensis.</td>
      </tr>
      <tr>
        <td>Ijahis idja Suomen Käsivarren suurtuntureiden puolesta</td>
        <td>Iinnteʹmes inn Lääʹdd Ǩiõttmaddi jõnn tuõddri beäʹlest</td>
      </tr>
      <tr>
        <td>Käsivarren alueelle kohdistuu tällä hetkellä useita kaivosalan hankkeita.</td>
        <td>Ǩiõttmaddi vuuʹdest lie jååʹttmen mäŋgg kuäivas-sueʹrj haʹŋǩǩõõzz.</td>
      </tr>
      <tr>
        <td>Kaivostoiminnalla olisi peruuttamattomat seuraukset Käsivarren erämaan herkälle luonnolle sekä eläinkunnalle.</td>
        <td>Kuäivastooiʹmin leʹčči loopplaž seuʹrrjõõzz Ǩiõttmaddi rââʹžžes luõttu di žeeʹvetkådda.</td>
      </tr>
      <tr>
        <td>Alueen elinvoima perustuu luonnon kestävään käyttöön, kuten luontaiselinkeinoihin, luontomatkailuun ja virkistyskäyttöön.</td>
        <td>Vuuʹd jieʹllemviõǥǥ vuâđđan lij luâđ ǩeâllʼjeei âânnmõš, mâʹte luâttjieʹllemvueʹjj, luâttmaatkčummuš da virksmâʹttemâânnmõš.</td>
      </tr>
      <tr>
        <td>Kaivostoiminnalla on tuhoisat vaikutukset puhtaille vesille, eläimille ja maalle.</td>
        <td>Kuäivastooiʹmin lie peʹllsteei vaaiktõõzz puuʹttes čaaʹʒʒid, jieʹllʼjid da maddu.</td>
      </tr>
      <tr>
        <td>Ijahis idja -festivaali haluaa osoittaa tukensa Käsivarren alueen ikimuistoisille käyttäjille ja sanoa yhdessä ei kaivostoiminnalle Saamenmaalle.</td>
        <td>Iinnteʹmes inn- festivaal haaʹlad čuäʹjted tueʹrjes Ǩiõttmaddi vuuʹd õõʹnnʼjid da ceäʹlǩǩed õõutveäkka ij kuäivastoimma Sääʹmjânnmest.</td>
      </tr>
      <tr>
        <td>Teemakonsertissa esiintyvät joikaajat Iŋgá-Máret Gaup-Juuso ja Juha Tornensis .</td>
        <td>Teeʹmmkonseeʹrtest juõiggje Iŋgá-Máret Gaup-Juuso da Juha Tornensis .</td>
      </tr>
      <tr>
        <td>Lisäksi ääneen pääsevät alueen perinteisten elinkeinojen harjoittajat.</td>
        <td>Jiõʹnne peäʹsse veâl vuuʹd äʹrbbvuõđlaž jieʹllemvuõʹjji harjjteei.</td>
      </tr>
      <tr>
        <td>Ailu Valle ja Gájanas-yhtye tarjoavat modernia saamelaismusiikkia</td>
        <td>Ailu Valle da Gájanas-joukk taʹrjjee modeʹrn sääʹm-musiikk</td>
      </tr>
      <tr>
        <td>Ailu Valle on pohjoissaameksi, suomeksi ja englanniksi esiintyvä rap-artisti, jonka tyylissä yhdistyvät kantaaottava sanoma, teknisyys ja tunne.</td>
        <td>Ailu Valle lij tâʹvvsäämas, lääddas da eŋglõsǩiõʹlle räʹppjeei artistt, koon nääʹlest õhttan bieʹllvaʹlddi saakk, teeknlažvuõtt da tobdd.</td>
      </tr>
      <tr>
        <td>Valle julkaisi kolmannen studioalbuminsa ”Viidon sieiddit” eli “Laajentuneet Seidat” 27.7.2019.</td>
        <td>Valle õlmstõõʹtti kuälmad studioalbuumes “Viidon sieiddit” leʹbe “Laajentuneet Seidat” 27.7.2019.</td>
      </tr>
      <tr>
        <td>Albumilla Valle pohtii ilmastonmuutoksen aikakauden asenteita ja luontosuhdetta syvän filosofisella otteella;</td>
        <td>Albuumâst Valle smeâtt äimm-muttâz äiʹǧǧpââʹj šiõttõõttmõõžž da luâttkõõsk čiŋŋlõs filosooflaž täävtõõzzin;</td>
      </tr>
      <tr>
        <td>keinoinaan joiku ja spoken word sekä pohjoissaamen-, suomen- ja englanninkielinen rap.</td>
        <td>neävvan juõigg da spoken word di tâʹvvsääʹm-, lääʹdd- da eŋglõsǩiõllsaž räʹpp.</td>
      </tr>
      <tr>
        <td>Ijahis idja -konsertissa Ailu Vallen mukana ovat DJ Uyarakq sekä tanssijat Janita Rantanen ja Niina Rajaniemi.</td>
        <td>Iinnteʹmes inn -konseeʹrtest Ailu Valle mieʹldd lie DJ Uyarakq di taʹnssjeei Janita Rantanen da Niina Rajaniemi.</td>
      </tr>
      <tr>
        <td>Gájanas on saamenkielistä etno-proge-musiikkia esittävä yhtye Suomen huipulta, Utsjoki-Inari akselilta.</td>
        <td>Gájanas lij sääʹmǩiõllsaž etno-proge-musikkjoukk Lääʹdd laaǥǥâst,Uccjokk-Aanar akseeʹlest.</td>
      </tr>
      <tr>
        <td>Yhtye on valittu muun muassa Kaustisen kansanmusiikkijuhlien vuoden yhtyeeksi vuonna 2017.</td>
        <td>Joukk lij vaʹlljuum jeeʹrab mieʹldd Kaustinen meermusikkjuuhli eeʹjj joukkân eeʹjjest 2017.</td>
      </tr>
      <tr>
        <td>Yhtyeen musiikissa kaikuu saamelainen perinne, joka kohtaa nykyhetken värikkäänä yhteensulautumisena.</td>
        <td>Joouk musiikkâst šäigg sääʹm äʹrbbvuõtt, kååʹtt kaaunââtt ânnʼjõžaaiʹjin euʹnnreeʹǧǧes suddõõttmõššân.</td>
      </tr>
      <tr>
        <td>Gájanaksen musiikissa voi kuulla vuoropuhelua perinteisen ja modernin saamelaismusiikin välillä.</td>
        <td>Gájanas musiikkâst vuäitt kuullâd saǥstõõllmõõžž äʹrbbvuõđlaž da modeern sääʹm-musiikk kõõsk.</td>
      </tr>
      <tr>
        <td>Lisäksi siinä korostuu alkuperäiskansan vahva yhteys luontoon.</td>
        <td>Tõʹst pâjjan veâl alggmeer nâânas õhttvuõtt luõttu.</td>
      </tr>
      <tr>
        <td>Eri tyylit yhdistyvät luoden jotain uutta ja uniikkia.</td>
        <td>Jeeʹres genre õhttne šõõddteeʹl mõõn-ne ođđ da uniikk.</td>
      </tr>
      <tr>
        <td>Ijahis idja -konsertti suoratoistona lauantaina 15.8. klo 19.00 alkaen osoitteessa www.sajos.fi/live. Konsertin järjestävät yhteistyössä Ijahis idja -festivaali, Anára Sámisearvi ry, Suomen Saamelaiskäräjien saamelaismusiikkikeskus, saamelaiskulttuurikeskus Sajos ja Saamelaisalueen koulutuskeskuksen medialinja.</td>
        <td>Iinnteʹmes inn -konseʹrtt sriiʹmjum sueʹvet 15.8. čiâss 19.00 ääʹljeeʹl addrõõzzâst www.sajos.fi/live. Konseeʹrt jäʹrjste õõutveäkka Anára Sámisearvi rõ, Lääʹdd Sääʹmteeʹǧǧ, sääʹm-musikk-kõõskõs, Sääʹmkultturkõõskõs Sajos da Sääʹm škooultemkõõskõõzz medialinjj.</td>
      </tr>
      <tr>
        <td>Lisätiedot:</td>
        <td>Lââʹssteâđ:</td>
      </tr>
      <tr>
        <td>Tuottaja Oula Guttorm +358 40 667 4545 oula.guttorm(at)samediggi.fi www.ijahisidja.fi www.sajos.fi/live</td>
        <td>Puuʹtʼteei Oula Guttorm +358 40 667 4545 oula.guttorm(at)samediggi.fi www.ijahisidja.fi www.sajos.fi/live</td>
      </tr>
    </table>
  </body>
</html>
