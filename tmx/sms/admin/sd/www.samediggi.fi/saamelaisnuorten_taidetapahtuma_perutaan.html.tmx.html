<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaisnuorten taidetapahtuma perutaan</td>
        <td>Sääʹmnuõri čeäʹppvuõttpeeiʹv jie riâžž</td>
      </tr>
      <tr>
        <td>Saamelaiskäräjien koulutus- ja oppimateriaalitoimisto ilmoittaa, että Saamelaisnuorten taidetapahtuma on päätetty perua koronaviruksen leviämisen estämiseksi.</td>
        <td>Sääʹmteeʹǧǧ škooultõs- da mättmateriaalkoontâr iʹlmmat tuʹmmstõõǥǥâs pirr, što Sääʹmnuõri čeäʹppvuõttpeeiʹv jie riâžž koronaviiruuzz leävvmõõžž cõggâm diõtt.</td>
      </tr>
      <tr>
        <td>Kaksipäiväinen tapahtuma olisi järjestetty Inarissa Sajoksessa ja Riutulassa Vasatokassa 15.-16.4.</td>
        <td>Kueiʹtpeivvsaž čeäʹppvuõttpeeiʹv leʹčče riâššâm Aanrest Sajoozzâst da Riutulast Vasatokkast 15.-16.4.</td>
      </tr>
      <tr>
        <td>”Todella harmillista kun joudumme perumaan Saamelaisnuorten taidetapahtuman, mutta tässä tilanteessa se tuntuu olevan ainoa vaihtoehto.</td>
        <td>”Lij samai gåår, ko jeäʹp vueiʹt riâššâd Sääʹmnuõri čeäʹppvuõttpeeiʹv, leâša tän vueʹjjest tõt kuâsttai leeʹd oʹdinakai vaajtõsmäinn.</td>
      </tr>
      <tr>
        <td>Tapahtumalla on todella suuri merkitys saamelaislapsille ja -nuorille, ja sitä odotetaan ja siihen valmistaudutaan ympäri vuoden,” kertoo taidetapahtuman projektityöntekijä Unna-Maari Pulska.</td>
        <td>Čeäʹppvuõttpeeiʹvest lij samai jõnn miârktõs sääʹmpäärnaid da -nuõrid, da tõn vueʹrdet da tõõzz valmštõõđât pirr eeʹjj,” mušttal čeäʹppvuõttpeeiʹv projeʹktt-tuâjjlaž Unna-Maari Pulska.</td>
      </tr>
      <tr>
        <td>– Tapahtuman peruminen on todella ikävää ja surullista.</td>
        <td>– Lij hueʹnn da peʹccel, što jeäʹp vueiʹt riâššâd čeäʹppvuõttpeeiʹv.</td>
      </tr>
      <tr>
        <td>Selvittelemme tilannetta valtakunnallisen järjestäjän kanssa ja otamme selvää siirtyykö tanssiteema vuodella eteenpäin.</td>
        <td>Seʹlvtep vueʹjj väʹlddkååddlaž riâššjin da väʹlddep seeʹlv, serdd-a tanssteema eeʹjjin ooudårra.</td>
      </tr>
      <tr>
        <td>Lisätietoja koronaviruksen estämiseksi THL:n sivuilta: https://thl.fi/fi/web/infektiotaudit-ja-rokotukset/taudit-ja-torjunta/taudit-ja-taudinaiheuttajat-a-o/mers-koronavirus</td>
        <td>Lââʹssteâđ koronaviiruuzz cõggâm diõtt THL seeidain: https://thl.fi/fi/web/infektiotaudit-ja-rokotukset/taudit-ja-torjunta/taudit-ja-taudinaiheuttajat-a-o/mers-koronavirus</td>
      </tr>
      <tr>
        <td>Lisätietoja:</td>
        <td>Lââʹssteâđ:</td>
      </tr>
      <tr>
        <td>Unna-Maari Pulska unna.pulska@samediggi.fi 040 614 5949</td>
        <td>Unna-Maari Pulska unna.pulska@samediggi.fi 040 614 5949</td>
      </tr>
    </table>
  </body>
</html>
