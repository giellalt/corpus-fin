<?xml version="1.0" encoding="UTF-8"?>
klemetti.21.02.11_fin.txt.xml<html>
  <table border="2">
    <tr>
      <td>Kokousterveiset Helsingistä Kilpisjärvi 2020-hankkeen ohjausryhmän kokous oli helmikuun alussa.</td>
      <td>Čoakkándearvvuođagat Helssegis Gilbbesjávri 2020-fidnu stivrenjoaavkku čoakkán lei guovvámánu álgogeahčen.</td>
    </tr>
    <tr>
      <td>Saamelaiskäräjät esitti, että hankkeelle otetaan jatkoaikaa kesäkuulle asti.</td>
      <td>Sámediggi evttohii, ahte fidnui váldojuvvo lassiáigi geassemánu rádjái.</td>
    </tr>
    <tr>
      <td>Ohjausryhmä oli tästä yksimielinen.</td>
      <td>Stivrenjoavku lei dás ovttamielalaš.</td>
    </tr>
    <tr>
      <td>Kunta valmistelee lausuntojen ja ohjausryhmän palautteen perusteella uuden esityksen kehittämissuunnitelmaksi ja odotamme suurella mielenkiinnolla mitä muutoksia kunta suunnitelmaan tekee.</td>
      <td>Suohkan válmmaštallá cealkámušaid ja stivrenjoavkku máhcahagaid vuođul ođđa evttohusa gárgehanplánan ja vuordit stuora beroštumiin maid rievdadusaid suohkan dahká plánii.</td>
    </tr>
    <tr>
      <td>Kilpisjärven kehittämishankkeella on kotisivut, mutta niitä ei ole kyllä tämän vuoden puolella päivitetty.</td>
      <td>Gilbbesjávrre gárgehanplánas leat ruovttusiiddut, muhto dat eai gal leat dán jagi bealde ođasnuhttojuvvon.</td>
    </tr>
    <tr>
      <td>Osoite on: (http://www.kilpisjarvi2020.com /).</td>
      <td>Čujuhus lea: (http://www.kilpisjarvi2020.com /).</td>
    </tr>
    <tr>
      <td>Eri ministeriöiden tulevaisuusselonteot tuleviin hallitusneuvotteluihin ovat valmistuneet.</td>
      <td>Sierra ministeriijaid čielggadeamit boahtteáigge várás ráđđehusráđđádallamiidda leat válmmašnuvvan.</td>
    </tr>
    <tr>
      <td>Saamelaiskäräjät on antanut kannanottonsa koskien hallitusohjelman valmistelua ja joitakin saamelaiskäräjien esittämiä asioita oli otettu ministeriöiden selontekoihin.</td>
      <td>Sámediggi lea addán oainnuidis ráđđehusprográmma válmmaštallama várás ja muhtin sámedikki ovddan áššit leat váldojuvvon ministeriijaid čielggademiide.</td>
    </tr>
    <tr>
      <td>Mutta valitettavasti ei riittävästi.</td>
      <td>Muhto dađi bahábut eai doarvái.</td>
    </tr>
    <tr>
      <td>Ministeriöiden tulevaisuusselonteot löytyy koottuna osoitteesta: (http://www.vnk.fi/toiminta/hallitusohjelman-seuranta/tulevaisuuskatsaukset/fi.jsp).</td>
      <td>Ministeriijaid čielggadeamit boahtteáigge várás leat čohkkejuvvon čuovvovaš čujuhusa oktavuhtii: (http://www.vnk.fi/toiminta/hallitusohjelman-seuranta/tulevaisuuskatsaukset/fi.jsp).</td>
    </tr>
    <tr>
      <td>Oikeusministeriö on asettanut tulevaisuusselonteossaan tavoitteeksi laatia alkuperäiskansaoikeuksia vahvistava lainsäädäntö, jossa selkiytettäisiin maaoikeuksiin liittyviä kysymyksiä ja ratifioidaan ILO 169-sopimus.</td>
      <td>Vuoigatvuohtaministeriija lea čielggadeamistis boahtteáigge várás ásahan ulbmilin ráhkadit lága mii nanne álgoálbmotrivttiid. Das čielggasmahttojuvvole eananvuoigatvuohtagažaldagat ja ratifiserejuvvo ILO 169-soahpamuš.</td>
    </tr>
    <tr>
      <td>Toivottavasti tavoite kirjataan hallitusohjelmaan ilman minkäänlaisia heikennyksiä.</td>
      <td>Doaivvu mielde ulbmil čállojuvvo ráđđehusprográmmii almmá mangelágán heajudemiid haga.</td>
    </tr>
    <tr>
      <td>Saamen kielen osalta oikeusministeriä sitoutuu saamen kielenelvytysohjelman toimenpiteiden toteuttamiseen sekä varmistamaan riittävän kielikoulutuksen ja kansalaisten oikeuden saada palveluja omalla kielellään.</td>
      <td>Sámegiela oasis vuoigatvuohtaministeriija čatnasa sámi giellaealáskahttinprográmma doaibmabijuid olláhuhttimii sihke sihkkarastit dárbbatlaš giellaskuvlejumi ja riikkavuložiid rievtti oažžut bálvalusaid iežaset gillii.</td>
    </tr>
    <tr>
      <td>Opetus- ja kulttuuriministeriö sitoutuu kehittämään ja tukemaan saamen kielten ja saamelaiskulttuurin asemaa tukirakenteita kehittämällä.</td>
      <td>Oahpahus- ja kulturministeriija čatnasa ovddidit ja doarjut sámegielaid ja sámi kultuvrra sajádaga doarjjaráhkadusaid ovddidemiin.</td>
    </tr>
    <tr>
      <td>Tavoite on tärkeä, saamelaiskulttuuri ja saamelaistaiteilijat tarvitsevat lisää tukea.</td>
      <td>Ulbmil lea dehálaš, sámi kultuvra ja sámi dáiddárat dárbbahit lasi doarjaga.</td>
    </tr>
    <tr>
      <td>Maa- ja metsätalousministeriön tulevaisuuskatsaus oli surullista luettavaa.</td>
      <td>Eanan- ja meahccedoalloministeriija geahčastat boahtteáigge várás lei morašlaš lohkat.</td>
    </tr>
    <tr>
      <td>Saamelaisista tai saamelaisporonhoidosta ei selonteossa sanota sanaakaan.</td>
      <td>Sápmelaččain dehe sámi boazodoalus ii daddjojuvvo čielggadeamis sátnige.</td>
    </tr>
    <tr>
      <td>Poroluvun alentaminen on selonteossa esillä, samoin teknisten menetelmien kehittäminen porolukujen seurantaan.</td>
      <td>Boazologu vuolideapmi lea čielggadeamis ovdan, seamma ládje maid teknihkalaš vugiid gárgeheapmi boazologuid bearráigehččui.</td>
    </tr>
    <tr>
      <td>Poronhoitajien ansiotason nostamisesta ei sanota sanakaan – kuten ei poronhoitolain ja poronhoidon tukijärjestelmän kehittämisestäkään.</td>
      <td>Boazodolliid dinesdási loktemis ii daddjojuvvo sátnige – dego ii boazodoallolága ja boazodoalu doarjjaortnega gárgeheamisge.</td>
    </tr>
    <tr>
      <td>Toissa viikolla olin Helsingissä kulttuuri ja kestävä kehitys - seminaarissa puhujana.</td>
      <td>Ovddetvahku ledjen Helssegis kultuvra ja suvdilis garganeapmi – semináras hubmin.</td>
    </tr>
    <tr>
      <td>Puhe löytyy osoitteesta: (www.samediggi.fi/puheet).</td>
      <td>Mu sáhka lea čujuhusas: (www.samediggi.fi/puheet).</td>
    </tr>
    <tr>
      <td>Osallistuin myös arktisen neuvottelukunnan kevään ensimmäiseen kokoukseen.</td>
      <td>Oassálasten maid árktalaš ráđđádallangotti giđa vuosttaš čoakkámii.</td>
    </tr>
    <tr>
      <td>Neuvottelukunnan tehtävänä on Suomen arktisen politiikan valmistelu.</td>
      <td>Ráđđádallangotti bargun lea Suoma árktalaš politihka válmmaštallan.</td>
    </tr>
    <tr>
      <td>Politiikan valmistelu ei ole vielä alkanut.</td>
      <td>Politihka válmmaštallan ii leat vel álgán.</td>
    </tr>
    <tr>
      <td>Esitin harkittavaksi, että alkuperäiskansa-asioita valmistelisi oma ohjelma-asiakirjatyöryhmä, jotta alkuperäiskansoja koskevat asiat tulevat horisontaalisesti huomioiduksi.</td>
      <td>Evttohin váldojuvvot árvvoštallama vuollásažžan, ahte álgoálbmotáššit válmmaštalalii iežas prográmmaáššegirjebargojoavku, vai álgoálbmotáššit váldojuvvojit vuhtii horisontálalaččat.</td>
    </tr>
    <tr>
      <td>Toissa viikolla saamelaiskäräjät antoi lausunnon LuTU-toimintasuunnitelmasta (uhanalaisten luontotyyppien toimintasuunnitelma).</td>
      <td>Ovddetvahku sámediggi attii cealkámuša LuTU-doaibmaplánas (uhkivuloš luonddutiippaid doaibmaplána).</td>
    </tr>
    <tr>
      <td>Toimintasuunnitelma löytyy ympäristöministeriön kotisivuilta ja saamelaiskäräjien lausunto osoitteesta: (www.samediggi.fi/lausunnot).</td>
      <td>Doaibmaplána gávdno birasministeriija ruovttusiidduin ja sámedikki cealkámuš čujuhusas: (www.samediggi.fi/lausunnot).</td>
    </tr>
    <tr>
      <td>Toimintasuunnitelma on laadittu uhanalaisten luontotyyppien tilan parantamiseksi.</td>
      <td>Doaibmaplána lea ráhkaduvvon uhkivuloš luonddutiippaid dili buorideami várás.</td>
    </tr>
    <tr>
      <td>Toimintasuunnitelma pitää sisällään hyviä esityksiä saamelaiskulttuurin ja saamelaisporonhoidon huomioimiseksi maankäytön ohjauksessa ja lainsäädännössä.</td>
      <td>Doaibmaplána doallá sisttis buriid evttohusaid sámi kultuvrra ja sámi boazodoalu vuhtii váldima várás eanangeavaheami stivremis ja lágain.</td>
    </tr>
    <tr>
      <td>Saamelaiskäräjät tuki toimintasuunnitelman keskeisiä esityksiä.</td>
      <td>Sámediggi guottiha doaibmaplána guovddáševttohusaid.</td>
    </tr>
    <tr>
      <td>Toimintasuunnitelmassa on esitetty, että maa- ja metsätalousministeriö alkaa valmistelemaan poronhoidon tukijärjestelmän kehittämistä.</td>
      <td>Doaibmaplánas lea evttohuvvon, ahte eanan- ja meahccedoalloministeriija álgá válmmaštallat boazodoalu doarjjaortnega gárgeheami.</td>
    </tr>
    <tr>
      <td>Saamelaiskäräjien näkemyksen mukaan saamelaisporonhoidon tuki- ja hallintajärjestelmää tulee valmistella biodiversiteettisopimuksen artikla 8(j):n ja 10(c):n sekä Suomen kansainvälisten velvoitteiden mukaisesti omassa työryhmässään, ei MMM-vetoisessa virkamiestyöryhmässä.</td>
      <td>Sámedikki oainnu mielde sámi boazodoalu doarjja- ja hálddašanortnet galgá válmmaštallojuvvot biodiversiteahttasoahpamuša artihkkaliid 8(j):a ja 10(c):a sihke Suoma riikkaidgaskasaš geatnegasvuođaid mielde iežas bargojoavkkus, iige virgeolmmošbargojoavkkus, man jođiha eanan- ja meahccedoalloministeriija.</td>
    </tr>
    <tr>
      <td>Saamelaiskäräjät esittää ympäristöministeriölle, että sen edustajat tulisivat esittelemään LuTU-toimintasuunnitelmaa seuraavaan saamelaiskäräjien ja saamelaisten kotiseutualueen paliskuntien yhteistyökokoukseen ja samalla voisi pohtia toimintasuunnitelman toimeenpanoa saamelaisten kotiseutualueelle kohdistuvien esityksien osalta.</td>
      <td>Sámediggi evttoha birasministeriijai, ahte dan ovddasteaddjit boađále buktit ovdan LuTU-doaibmaplána čuovvovaš sámedikki ja sámi ruovttuguovllu bálgesiid oktasaščoakkámii ja seammas sáhtálii suokkardallat doaibmaplána olláhuhttima daid evttohusaid vuođul, mat gusket sámiid ruovttuguovllu.</td>
    </tr>
    <tr>
      <td>Viime viikko on kulunut Helsingissä.</td>
      <td>Mannan vahkku lea gollan eanas áigge Helssegis sierralágán čoakkámiin ja seminárain.</td>
    </tr>
    <tr>
      <td>Tiistaina osallistuin asiantuntijaseminaariin aineettoman kulttuuriperinnön suojelusopimuksen ratifioimismahdollisuuksista Suomessa.</td>
      <td>Disdaga oassálasten áššedovdiseminárii immateriála kulturárbbi suodjalansoahpamuša ratifiserenvejolašvuođain Suomas.</td>
    </tr>
    <tr>
      <td>Sopimusteksti löytyy englanniksi oheisesta osoitteesta:.</td>
      <td>Soahpamušdeaksta gávdno eŋgelasgillii čujuhusas: (www.).</td>
    </tr>
    <tr>
      <td>Sopimus suojelee mm. saamelaisten perinteistä tietoa, käsityötaitoa, saamelaisten perinteistä musiikkia ja sopimus on saamelaisille hyvin tärkeä.</td>
      <td>Soahpamuš suodjala ee. sámiid árbevirolaš dieđu, duodjámáhtu, sámi árbevirolaš musihka ja soahpamuš lea sápmelaččaide hui dehálaš.</td>
    </tr>
    <tr>
      <td>Saamelaiskäräjät on tehnyt aloitteen sopimuksen ratifioimiseksi opetus- ja kulttuuriministeriölle.</td>
      <td>Sámediggi lea dahkan álgaga soahpamuša ratifiserema várás oahpahus- ja kulturministeriijai.</td>
    </tr>
    <tr>
      <td>Asiantuntijaseminaari on järjestetty saamelaiskäräjien aloitteen perustalta.</td>
      <td>Áššedovdiseminára lea lágiduvvon sámedikki álgaga vuođul.</td>
    </tr>
    <tr>
      <td>Norja ja Ruotsi ovat ratifioineet aineettoman kulttuuriperinnön suojelusopimuksen.</td>
      <td>Norga ja Ruoŧŧa leaba ratifiseren immateriála kulturárbbi suodjalansoahpamuša.</td>
    </tr>
    <tr>
      <td>Asiantuntijaseminaari oli yksimielinen siitä, että sopimus tulisi ratifioida.</td>
      <td>Áššedovdiseminára lei ovttamielalaš das, ahte soahpamuš galggalii ratifiserejuvvot.</td>
    </tr>
    <tr>
      <td>Opetus- ja kulttuuriministeriö aloittaa ratifiointiprosessin valmistelun ja todennäköisesti asia viedään hallituksen käsittelyyn kesällä.</td>
      <td>Oahpahus- ja kulturministeriija álggaha ratifiserenproseassa válmmaštallama ja lea jáhkehahtti, ahte ášši dolvojuvvo ráđđehusa gieđahallamii geasset.</td>
    </tr>
    <tr>
      <td>Ratifioinnista päättää viime kädessä eduskunta.</td>
      <td>Ratifiseremis mearrida loahpaloahpas riikkabeaivvit.</td>
    </tr>
    <tr>
      <td>Sopimuksen ratifiointi helpottaa myös pohjoismaisen saamelaissopimuksen jatkoneuvotteluita, koska sopimus pitää sisällään piirteitä aineettoman kulttuuriperinnön suojelusopimuksesta.</td>
      <td>Soahpamuša ratifiseren álkida maid davviriikkalaš sámi soahpamuša joatkkaráđáđdallamiid, daningo soahpamuš doallá sisttis iešvugiid immateriála kulturárbbi suodjalansoahpamušas.</td>
    </tr>
    <tr>
      <td>Myös alkuperäiskansajulistuksen toimeenpano helpottuisi, koska julistuksen artikla 31 pitää sisällään samanlaisia velvoitteita kuin aineettoman kulttuuriperinnön suojelusopimus.</td>
      <td>Maiddái álgoálbmotjulggaštusa olláhuhttin šattalii álkibun, daningo julggaštusa artihkal 31 doallá sisttis seammalágán geatnegasvuođaid go immateriála kulturárbbi suodjalansoahpamuš.</td>
    </tr>
    <tr>
      <td>Aineettoman kulttuuriperinnön suojelusopimuksen ratifiointi edellyttää lisäksi toimintasuunnitelman laatimista ja tietenkin resursointia.</td>
      <td>Immateriála kulturárbbi suodjalansoahpamuša ratifiseren gáibida dasa lassin doaibmaplána ráhkadeami ja diehttelas resursserema.</td>
    </tr>
    <tr>
      <td>Torstaina pidin saamelaiskäräjien puheenvuoron Metsähallituksen lakiuudistuksen aloitusseminaarissa.</td>
      <td>Duorastaga dollen sámedikki sáhkavuoru Meahcceráđđehusa láhkaođastusa álggahansemináras.</td>
    </tr>
    <tr>
      <td>Metsähallituksen hallintomallia on valmisteltu nyt noin kaksi vuotta.</td>
      <td>Meahcceráđđehusa hálddahusmálle lea válmmaštallojuvvon dál sulaid guokte jagi.</td>
    </tr>
    <tr>
      <td>Uudistustarve johtuu siitä, että valtioneuvosto ja ministeriöt tulkitsevat liiketalousmallin olevan EU-oikeuden vastaisia.</td>
      <td>Stáhtaráđđi ja ministeriijat dulkojit, ahte fitnodatekonomiijamálle lea EU-rievtti vuostá. Ođasnuhttindárbu boahtá das.</td>
    </tr>
    <tr>
      <td>Puhe löytyy saamelaiskäräjien kotisivuilta.</td>
      <td>Mu sáhka gávdno sámedikki ruovttusiidduin.</td>
    </tr>
    <tr>
      <td>Toin esille puheessani niitä kansainvälisiä ja kansallisia velvoitteita, joita tulisi huomioida Metsähallituksen hallinnonuudistuksessa.</td>
      <td>Bukten ságastan ovdan daid riikkaidgaskasaš ja álbmotlaš geatnegasvuođaid, mat galggale váldojuvvot vuhtii Meahcceráđđehusa hálddahusođastusas.</td>
    </tr>
    <tr>
      <td>Saamelaiskäräjien kotisivuilta löytyy YK:n alkuperäiskansajulistuksen käännös suomeksi (www.samediggi.fi).</td>
      <td>Sámedikki ruovttusiidduin gávdno ON:a álgoálbmotjulggaštusa jorgalus suomagillii (www.samediggi.fi).</td>
    </tr>
    <tr>
      <td>Ulkoasianministeriö ei ole vielä käännättänyt julistusta saameksi.</td>
      <td>Olgoáššiidministeriija ii leat vel jorgalahttán julggaštusa sámegillii.</td>
    </tr>
    <tr>
      <td>Alkuviikon olen Tromsassa arktisen parlamentaarikkojen pysyvän komitean kokouksessa ja II pohjoisen ulottuvuuden parlamentaarisessa foorumissa.</td>
      <td>Álgovahkku lean Romssas árktalaš parlamentarihkkáriid bissovaš komitea čoakkámis ja nuppi davvi dimenšuvnna parlamentálaš forumas.</td>
    </tr>
    <tr>
      <td>Tromssissa 21.2.2011</td>
      <td>Romssas 21.2.2011</td>
    </tr>
    <tr>
      <td>Klemetti Näkkäläjärvi</td>
      <td>Juvvá Lemet</td>
    </tr>
  </table>
</html>
