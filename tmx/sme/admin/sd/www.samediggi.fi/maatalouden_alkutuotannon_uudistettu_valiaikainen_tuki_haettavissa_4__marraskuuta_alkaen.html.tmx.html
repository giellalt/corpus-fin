<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Maatalouden alkutuotannon uudistettu väliaikainen tuki haettavissa 4. marraskuuta alkaen</td>
        <td>Eanadoalu álgobuvttadeami ođasmahtton gaskaboddosaš doarjja ohcan láhkai skábmamánu 4. beaivve rájes</td>
      </tr>
      <tr>
        <td>Valtioneuvosto päätti maatalouden alkutuotannon väliaikaisen tuen uusista kriteereistä 29. lokakuuta.</td>
        <td>Stáhtaráđđi mearridii eanadoalu álgobuvttadeami gaskaboddosaš doarjaga ođđa kriterain golggotmánu 29. beaivve.</td>
      </tr>
      <tr>
        <td>Tukea voidaan uudistusten myötä kohdentaa enemmän koronaviruspandemiasta kärsineille alkutuotannon yrityksille.</td>
        <td>Doarjaga lea vejolaš ođastusaid dihtii čuozihit koronaviruspandemiijas eanet gillán álgobuvttadeami fitnodagaide.</td>
      </tr>
      <tr>
        <td>Tuen haku uudistetuilla ehdoilla aukeaa 4. marraskuuta.</td>
        <td>Doarjaga ohcan ođasmahtton eavttuiguin álgá skábmamánu 4. beaivve.</td>
      </tr>
      <tr>
        <td>Tuen haku jatkuu muutoin samalla tavalla kuin tähänkin asti.</td>
        <td>Doarjaga ohcan joatkašuvvá muđui seammá láhkai go dánge rádjai.</td>
      </tr>
      <tr>
        <td>Maatalouden alkutuotannon tuki on tarkoitettu alalla toimiville, koronaviruspandemiasta suoraa kärsineille yrityksille.</td>
        <td>Eanadoalu álgobuvttadeami doarjja lea dárkkuhuvvon suorggis doaibmi, koronaviruspandemiijas njuolgga gillán fitnodagaide.</td>
      </tr>
      <tr>
        <td>Tällaisia ovat esimerkiksi sellaiset erikoistuneet porotilat, jotka myyvät tuotteitaan suoraa ravintoloille tai muille ostajille ja joiden tuotteiden menekki on pysähtynyt tai oleellisesti heikentynyt pandemian vuoksi.</td>
        <td>Dakkárat leat ovdamearkan dakkár spesialiseren boazodálut, geat vuvdet buktagiid njuolgga restoráŋŋaide dahje eará oastiide ja geaid buktagiid johtu lea bissánan dahje čielgasit hedjonan pandemiija dihtii.</td>
      </tr>
      <tr>
        <td>Valtioneuvosto päätti korottaa maatalouden alkutuotannon yrityskohtaisen tuen ylärajan 10 000 eurosta 80 000 euroon.</td>
        <td>Stáhtaráđđi mearridii bajidit eanadoalu álgobuvttadeami fitnodatdoarjaga badjerájá 10 000 euros 80 000 euroi.</td>
      </tr>
      <tr>
        <td>Tuen alarajaa alennetaan 5 000 eurosta 2 000 euroon.</td>
        <td>Doarjaga vuollerádjá vuoliduvvo 5 000 euros 2 000 euroi.</td>
      </tr>
      <tr>
        <td>Valtioneuvosto päätti myös jatkaa tuen voimassaoloaikaa 30.6.2021 saakka.</td>
        <td>Stáhtaráđđi mearridii maiddái joatkit doarjaga fámus orrunáigge 30.6.2021 rádjai.</td>
      </tr>
      <tr>
        <td>Tukea voidaan uudistettujen kriteerien perusteella myöntää tuotantoeläinten terveyden ja yritystoiminnan jatkuvuuden turvaamiseksi välttämättömien rehujen hankintaan.</td>
        <td>Doarjaga sáhttá ođasmahtton kriteraid vuođul mieđihit buvttadusealliid dearvvasvuođa ja fitnodatdoaimma jotkkolašvuođa sihkkarastima dihtii vealtameahttun fuođđariid skáhppomii.</td>
      </tr>
      <tr>
        <td>Muihin investointeihin tai tuotantopanosten hankintaan tukea ei myönnetä.</td>
        <td>Eará investeremiidda dahje buvttadanresurssaid skáhppomii doarjja ii mieđihuvvo.</td>
      </tr>
      <tr>
        <td>”Saamelaiskäräjät pitää tuen ylärajan nostoa, tuen voimassaoloajan jatkamista ja välttämättömien rehujen hankkimisen tukemista hyvinä uudistuksina.</td>
        <td>”Sámediggi atná doarjaga badjerájá bajideami, doarjaga fámus orrunáigge joatkima ja vealtameahttun fuođđariid skáhppoma doarjuma buorre ođastussan.</td>
      </tr>
      <tr>
        <td>Vaikka Saamelaiskäräjien esitystä poronlihan kilohinnan laskusta aiheutuneiden menetysten korvaamisesta ei olekaan asetuksessa huomioitu, ovat tehdyt uudistukset kaivattuja parannuksia poronhoitajien taloudelliseen tilanteeseen”, sanoo Saamelaiskäräjien puheenjohtaja Tuomas Aslak Juuso.</td>
        <td>Vaikke Sámedikki evttohus guoskkadin bohccobierggu kilohatti njiedjamis šaddan massimiid, ii leatge ásahusas vuhtii váldon, leat dahkkon ođastusat dárbbašlaš buorádusat badjealbmáid ekonomalaš dillái”, namuha Sámedikki ságajođiheaddji Tuomas Aslak Juuso.</td>
      </tr>
      <tr>
        <td>“Saamelaiskäräjät esitti asetusluonnoksesta antamassaan lausunnossa, että tuen alarajaa laskettaisiin 5 000 eurosta 2 000 euroon, jotta tuen alaraja olisi paremmin suhteutettu poronhoitajien tulotasoon ja jotta alaraja olisi yhdenvertainen eri elinkeinojen välillä.</td>
        <td>“Sámediggi evttohii ásahushápmosis addin cealkámušas, ahte doarjaga vuollerádjá vuoliduvvošii 5 000 euros 2 000 euroi, vuoi doarjaga vuollerádjá livččii buorebut heivehuvvon badjealbmáid boahtodássái ja vuoi vuollerádjá livčče ovttaveardásaš sierra ealáhusaid gaskkas.</td>
      </tr>
      <tr>
        <td>Esimerkiksi kalatalous kuuluu yleisen kustannustuen piiriin, jonka alaraja on 2 000 euroa.</td>
        <td>Ovdamearkan guolledoallu gullá almmolaš goasttádusdoarjaga ollái, man vuollerádjá lea 2 000 euro.</td>
      </tr>
      <tr>
        <td>On hienoa ja erittäin tarpeellista, että Saamelaiskäräjien esitys alarajan laskemisesta näkyy nyt asetuksessa”, toteaa Saamelaiskäräjien elinkeinosihteeri Sarita Kämäräinen.</td>
        <td>Lea buorre ja hui dárbbašlaš, ahte Sámedikki evttohus vuollerájá vuolideamis oidno dál ásahusas”, dadjá Sámedikki ealáhusčálli Sarita Kämäräinen.</td>
      </tr>
      <tr>
        <td>Maa- ja metsätalousministeriön tiedote 29.10.2020</td>
        <td>Eana- ja meahccedoalloministeriija dieđáhus 29.10.2020</td>
      </tr>
      <tr>
        <td>Saamelaiskäräjien lausunto valtioneuvoston asetusluonnoksesta maatalouden alkutuotannon yritysten väliaikaisesta tuesta annetun valtioneuvoston asetuksen muuttamisesta</td>
        <td>Sámedikki cealkámuš guoskkadin stáhtaráđi ásahushápmosa mii guoská eanadoalu álgobuvttadeami fitnodagaid gaskaboddosaš doarjagis addojuvvon stáhtaráđi ásahusa rievdadeami</td>
      </tr>
      <tr>
        <td>Lisätietoja:</td>
        <td>Lassidieđut:</td>
      </tr>
      <tr>
        <td>Puheenjohtaja Tuomas Aslak Juuso puh. 040 687 3394 / 010 839 3101, tuomas.juuso(at)samediggi.fi</td>
        <td>Ságajođiheaddji Tuomas Aslak Juuso tel. 040 687 3394 / 010 839 3101, tuomas.juuso(at)samediggi.fi</td>
      </tr>
      <tr>
        <td>II varapuheenjohtaja Leo Aikio puh. 040 621 6505 / 010 839 3180, leo.aikio(at)samediggi.fi</td>
        <td>II várreságajođiheaddji Leo Aikio tel. 040 621 6505 / 010 839 3180, leo.aikio(at)samediggi.fi</td>
      </tr>
      <tr>
        <td>Elinkeinosihteeri Sarita Kämäräinen puh. 040 186 7258 / 010 839 3143, sarita.kamarainen(at)samediggi.fi</td>
        <td>Ealáhusčálli Sarita Kämäräinen tel. 040 186 7258 / 010 839 3143, sarita.kamarainen(at)samediggi.fi</td>
      </tr>
    </table>
  </body>
</html>
