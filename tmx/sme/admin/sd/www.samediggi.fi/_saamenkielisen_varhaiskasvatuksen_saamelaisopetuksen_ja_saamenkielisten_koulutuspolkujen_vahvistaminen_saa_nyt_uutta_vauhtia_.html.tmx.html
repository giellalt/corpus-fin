<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>”Saamenkielisen varhaiskasvatuksen, saamelaisopetuksen ja saamenkielisten koulutuspolkujen vahvistaminen saa nyt uutta vauhtia”</td>
        <td>“Sámegielat árrabajásgeassima, sámeoahpahusa ja sámegielat skuvlenbálgáid nannen beassá dál ođđa fártii”</td>
      </tr>
      <tr>
        <td>Työryhmä esittää saamelaisopetuksen järjestämistä pysyvällä perustalla koko maassa ja saamenkielisen varhaiskasvatuksen vahvistamista erityisesti saamelaisalueen ulkopuolella.</td>
        <td>Bargojoavku evttoha, ahte sámeoahpahus jođihuvvo bissovaš vuođu ala olles riikkas, ja ahte sámegielat árrabajásgeassin nannejuvvo earenoamážit sámeguovllu olggobealde.</td>
      </tr>
      <tr>
        <td>Saamen kielipesien asemaa osana varhaiskasvatusta halutaan vahvistaa.</td>
        <td>Sámi giellabesiid sajádaga oassin árrabajásgeassimis háliidit nannet.</td>
      </tr>
      <tr>
        <td>Koltansaamenkielisen varhaiskasvatuksen ja opetuksen kehittämiseen esitetään erityistoimia.</td>
        <td>Nuortalašgielat árrabajásgeassima ja oahpahusa ovddideapmái evttohit sierradoaimmaid.</td>
      </tr>
      <tr>
        <td>Saamenkielisen oppimateriaalityön rahoitus esitetään kaksinkertaistettavaksi.</td>
        <td>Sámegielat oahppamateriálabarggu ruhtadeapmi evttohuvvo dahkkojuvvot guovttegeardásažžan.</td>
      </tr>
      <tr>
        <td>Saamenkielisen opetus-, sosiaali- ja terveysalojen henkilöstön koulutukseen esitetään vastuuoppilaitosten nimeämistä.</td>
        <td>Sámegielat oahpahus-, sosiála- ja dearvvašvuođasurggiid bargoveaga skuvlejupmái evttohit nammaduvvot ovddasvástideaddji oahppolágádusat.</td>
      </tr>
      <tr>
        <td>Saamelaiskäräjien osallisuutta koulutuksen kehittämisessä, saamelaistiedon asemaa opetuksessa ja saamelaisopetuksen pohjoismaista yhteistyötä halutaan vahvistaa.</td>
        <td>Sámedikki oasálašvuođa skuvlejumi ovddideamis, sámedieđu sajádaga oahpahusas ja sámeoahpahusa davviriikalaš ovttasbarggu háliidit nannet.</td>
      </tr>
      <tr>
        <td>Opetus- ja kulttuuriministeriön 6.2.2020 asettama saamen kielten ja saamenkielisen opetuksen kehittämistyöryhmä luovutti loppuraporttinsa opetusministeri Jussi Saramolle ja valtiosihteeri Tuomo Puumalalle 15.4.2021.</td>
        <td>Sámegielaid ja sámegielat oahpahusa ovddidanbargojoavku, man oahpahus- ja kulturministeriija ásahii 6.2.2020, geigii loahpparaporttas oahpahusministtar Jussi Saramoi ja stáhtačálli Tuomo Puumalai 15.4.2021.</td>
      </tr>
      <tr>
        <td>Työryhmälle annettu tehtävä oli laaja.</td>
        <td>Bargojovkui addojuvvon bargu lei viiddis.</td>
      </tr>
      <tr>
        <td>Sen tuli valmistella esitykset saamen kielten ja saamenkielisen opetuksen ja koulutuksen kehittämiseksi kokonaisuutena.</td>
        <td>Dat galggai válmmaštallat evttohusaid sámegielaid ja sámegielat oahpahusa ja skuvlejumi ovddideami várás ollisvuohtan.</td>
      </tr>
      <tr>
        <td>Uudistuksilla on kiire</td>
        <td>Ođastusain lea hoahppu</td>
      </tr>
      <tr>
        <td>Saamelaiskäräjien puheenjohtaja Tuomas Aslak Juuso kiittää työryhmää perusteellisesta työstä.</td>
        <td>Sámedikki sátnejođiheaddji Tuomas Aslak Juuso giitá bargojoavkku vuđolaš barggus.</td>
      </tr>
      <tr>
        <td>-Neuvottelu saamenkielisen varhaiskasvatuksen, saamelaisopetuksen ja saamenkielisten koulutuspolkujen vahvistamiseksi saa nyt uutta vauhtia.</td>
        <td>– Ráđđádallan sámegielat árrabajásgeassima, sámeoahpahusa ja sámegielat skuvlenbálgáid nannema várás beassá dál ođđa fártii.</td>
      </tr>
      <tr>
        <td>Alamme edistää työryhmän esille nostamia asioita välittömästi, hän sanoo.</td>
        <td>Mii ovddidišgoahtit bargojoavkku čalmmustahttin áššiid dalánaga, son dadjá.</td>
      </tr>
      <tr>
        <td>– Toivomme, että saamme asioita eteenpäin vielä pääministeri Sanna Marinin hallituksen aikana.</td>
        <td>– Sávvat, ahte bastit ovddidit áššiid vel oaiveministtar Sanna Marina ráđđehusa áigge.</td>
      </tr>
      <tr>
        <td>Saamelaisyhteisöllä ei ole varaa jäädä odottelemaan, koska liian monta ikäpolvea on jo jäänyt kokonaan ilman oman kielensä, kulttuurinsa ja omakielistä opetusta, sanoo Juuso.</td>
        <td>Sámeservošis ii lea vejolašvuohta báhcit vuorddašit, dasgo ilá máŋga sohkabuolvva leat juo báhcán ollásit almmá iežaset giela, kultuvrra ja iežasgielat oahpahusa haga, dadjá Juuso.</td>
      </tr>
      <tr>
        <td>– Saamen kielten opetus kotiseutualueen ulkopuolelle on jo hyvin käynnissä etäyhteyksiä hyödyntävänä hankkeena ja pidän tämän opetuksen vakinaistamista yhtenä tärkeimmistä työryhmän esityksistä.</td>
        <td>– Sámegielaid oahpahus ruovttuguovllu olggobeallái lea juo bures jođus gáiddusoktavuođaiguin ávkkástalli fidnun ja anán oktan bargojoavkku deháleamos evttohusain dan, ahte dát oahpahus dahkkojuvvo fástan.</td>
      </tr>
      <tr>
        <td>Etäyhteyksin annettava opetus on useimmille kotiseutualueen ulkopuolella asuville saamelaislapsille ja -nuorille ainoa mahdollisuus oman kielen opetuksen saamiseen, koska saamelaisperheitä asuu noin 230 kunnassa ympäri maata.</td>
        <td>Oahpahus, mii addojuvvo gáiddusoktavuođaid bokte, lea máŋggaide ruovttuguovllu olggobealde ássi sámemánáide ja -nuoraide áidna vejolašvuohta oažžut iežaset giela oahpahusa, dasgo sámebearrašat ásset sullii 230 gielddas miehtá riikka.</td>
      </tr>
      <tr>
        <td>– Tärkeää on myös sen varmistaminen, että saamen kielten ja saamenkielisen opetuksen järjestämisedellytykset, kuten hyvä rahoitus, säilyvät saamelaisten kotiseutualueen kunnissa.</td>
        <td>– Dehálaš lea maiddái sihkkarastit dan, ahte sámegielaid ja sámegielat oahpahusa ordneneavttut, dego buorre ruhtadeapmi, seilot sámiid ruovttuguovllu gielddain.</td>
      </tr>
      <tr>
        <td>Kotiseutualueen kunnat ovat edelleen saamen kielten luonnollisinta kotialuetta, sanoo Juuso.</td>
        <td>Ruovttuguovllu gielddat leat ain sámegielaid lunddolaš ruovttuguovlu, dadjá Juuso.</td>
      </tr>
      <tr>
        <td>Katkonainen saamen koulutie</td>
        <td>Bieđggus sámegiela skuvlabálggis</td>
      </tr>
      <tr>
        <td>Saamelaiskäräjien edustajana työryhmässä toiminut koulutussihteeri Ulla Aikio-Puoskari toteaa, että saamenkielinen koulutie on vuosikymmeniä kestäneestä kehittämistyöstä huolimatta edelleen katkonainen ja rikkinäinen.</td>
        <td>Sámedikki ovddasteaddjin bargojoavkkus doaibman skuvlenčálli Ulla Aikio-Puoskari gávnnaha, ahte sámegielat skuvlabálggis lea jahkelogiid bistán ovddidanbarggus fuolakeahttá ain bieđggus ja eahpeoktilaš.</td>
      </tr>
      <tr>
        <td>– Sekä saamenkielisen varhaiskasvatuksen että saamen kielten ja saamenkielisen opetuksen saavutettavuus on valtakunnallisesti katsottuna heikko.</td>
        <td>– Sihke sámegielat árrabajásgeassima ja sámegielaid ja sámegielat oahpahusa juvssahahttivuohta lea riikkaviidosaččat geahnoheapme.</td>
      </tr>
      <tr>
        <td>Erityisen heikko sen asema on saamelaisten kotiseutualueen kuntien ulkopuolella, koulutusasteittain katsottuna heikoin lukiossa ja ammatillisessa koulutuksessa.</td>
        <td>Earenoamáš geahnoheapme dan sajádat lea sámiid ruovttuguovllu gielddaid olggobealde, iešguđet skuvlendásiid gaskkas dat lea geahnoheamos logahagas ja ámmátlaš skuvlejumis.</td>
      </tr>
      <tr>
        <td>Eriarvoisuutta on myös saamen kielten välillä.</td>
        <td>Sierraárvosašvuohta lea maiddái sámegielaid gaskkas.</td>
      </tr>
      <tr>
        <td>Työryhmä esittää muutoksia opetuksen lainsäädäntöön, rahoitukseen ja opetussuunnitelman perusteisiin.</td>
        <td>Bargojoavku evttoha rievdadusaid oahpahusa láhkaásaheapmái, ruhtadeapmái ja oahppaplána vuođuštusaide.</td>
      </tr>
      <tr>
        <td>Eri alojen koltansaamenkielisen henkilöstön saatavuuden parantamiseksi esitetään erityisen täydennyskoulutushankkeen käynnistämistä vuonna 2022.</td>
        <td>Iešguđet surggiid nuortalašgielat bargoveaga juvssahahttivuođa buorideami várás evttohuvvo álggahuvvot earenoamáš dievasmahttinskuvlenfidnu jagi 2022.</td>
      </tr>
      <tr>
        <td>Koltansaamenkielisen opetuksen kehittäminen nostetaan raportissa kiireellisimmäksi, koska koltansaame on Suomessa puhutuista saamen kielistä uhanalaisin.</td>
        <td>Nuortalašgielat oahpahusa ovddideapmi čalmmustahttojuvvo raporttaš hohpolaččamussan, dasgo nuortalašgiella lea Suomas hubmojuvvon sámegielain eanemus áitatvuloš.</td>
      </tr>
      <tr>
        <td>Saamenkielisistä opettajista, muusta opetushenkilöstöstä ja sosiaali- ja terveysalan saamenkielisestä henkilöstöstä on suuri puute.</td>
        <td>Sámegielat oahpaheddjiin, eará oahpahusbargiin ja sosiála- ja dearvvašvuođasuorggi sámegielat bargiin lea stuorra vátni.</td>
      </tr>
      <tr>
        <td>-Kouluttautuminen saamenkieliseksi opettajaksi muihin oppiaineisiin kuin saamen kieliin edellyttää erityisten koulutuspolkujen luomista.</td>
        <td>– Iežas skuvlen sámegielat oahpaheaddjin eará oahppoávdnasiidda go sámegielaide, eaktuda earenoamáš skuvlenbálgáid ráhkadeami.</td>
      </tr>
      <tr>
        <td>Saamenkielisten palveluiden tarpeeseen esimerkiksi sosiaali- ja terveysalalla voidaan vastata vain kehittämällä erikseen polkuja saamen kielet ja saamelaisen kulttuurin huomioiville koulutuksille, toteaa Aikio-Puoskari.</td>
        <td>Sámegielat bálvalusaid dárbui ovdamearkka dihte sosiála- ja dearvvašvuođasuorggis sáhttá vástidit dušše ovddidemiin sierra bálgáid skuvlejumiide, mat váldet vuhtii sámegielaid ja sámekultuvrra, gávnnaha Aikio-Puoskari.</td>
      </tr>
      <tr>
        <td>– Saamenkieliset sosiaali- ja terveydenhuollon palvelut toteutuvat nykyisin heikosti tai tulkkauksen avulla, mikä vaarantaa muun muassa potilasturvallisuutta ja estää saamenkielisten oikeutta yhdenvertaisiin, laadukkaisiin palveluihin.</td>
        <td>– Sámegielat sosiála- ja dearvvašvuođafuolahusa bálvalusat ollašuvvet dán áigge hejot dahje dulkoma bokte. Dát bidjá vára vuollái earret eará pasieantadorvvolašvuođa ja eastá sámegielagiid vuoigatvuođa ovttaveardásaš bálvalusaide, main lea buorre kvalitehta.</td>
      </tr>
      <tr>
        <td>Siksi nämä koulutustarpeet tulisi ottaa vakavasti ja järjestää koordinoidusti mahdollisuuksia saamen kielen taitoisten ja saamelaista kulttuuria tuntevien työntekijöiden koulutukseen.</td>
        <td>Danin dáid skuvlendárbbuid galggašii váldit duođalaččat ja ordnet koordineremiin vejolašvuođaid skuvlet sámegielalaš bargiid, geat dovdet sámekultuvrra.</td>
      </tr>
      <tr>
        <td>Saamenkielinen varhaiskasvatus vahvistaa ylisukupolvista jatkuvuutta</td>
        <td>Sámegielat árrabajásgeassin nanne joatkašuvvama badjel sohkabuolvvaid</td>
      </tr>
      <tr>
        <td>Saamelaiskäräjien kieliturvasihteeri Ánne-Kirste Aikio, joka myös toimi Saamelaiskäräjien edustajana työryhmässä, kertoo työryhmän selvittäneen saamelaisten kulttuuri- ja kielipesien asemaa lukuisissa kokouksissa ja kuulemistilaisuuksissa.</td>
        <td>Sámedikki gielladorvočálli Ánne-Kirste Aikio, guhte maiddái doaimmai Sámedikki ovddasteaddjin bargojoavkkus, muitala, ahte bargojoavku čielggadii sámiid kultur- ja giellabesiid sajádaga máŋggain čoahkkimiin ja gullandilálašvuođain.</td>
      </tr>
      <tr>
        <td>– Kielipesien asema on ongelmallinen siksi, ettei niitä, toisin kuin äidinkielenään saamea puhuvien lasten varhaiskasvatusta, tunnisteta varhaiskasvatuslaissa eikä myöskään varhaiskasvatussuunnitelman perusteissa.</td>
        <td>– Giellabesiid sajádat lea čuolmmalaš danin, ahte dat ii, nuppe ládje go eatnigielat sámegielat mánáid árrabajásgeassin, dovdájuvvo árrabajásgeassinlágas iige maiddái árrabajásgeassinplána vuođuštusain.</td>
      </tr>
      <tr>
        <td>Saamen kielen menettäneiden saamelaisperheiden lasten perustuslaillinen oikeus saamen kieleen oli epäselvä ja se haluttiin varmistaa.</td>
        <td>Sámegiela massin sámebearrašiid mánáid vuođđolágalaš vuoigatvuohta sámegillii lei eahpečielggas ja dan háliidedje sihkkarastit.</td>
      </tr>
      <tr>
        <td>Työryhmä esittää kielipesien aseman selkiyttämistä Opetushallituksen antamissa varhaiskasvatussuunnitelman perusteissa ja niiden toiminnan turvaamista edelleen ministeriön osoittamalla erityisellä valtionavustuksella.</td>
        <td>Bargojoavku evttoha, ahte giellabesiid sajádat čielggasmahttojuvvo Oahpahusráđđehusa árrabajásgeassinplána vuođuštusain, ja ahte daid doaibma dorvvastuvvo ain ministeriija čujuhan sierra stáhtadoarjagiin.</td>
      </tr>
      <tr>
        <td>– Työryhmä painottaa sitä, että kaikki kielipesät toimivat omana toimintamuotonaan osana kuntien järjestämää varhaiskasvatusta ja haluaa tilanteen jatkuvan sellaisena myös tulevaisuudessa, sanoo Aikio.</td>
        <td>– Bargojoavku deattuha dan, ahte buot giellabeasit doibmet iežaset doaibmahápmin oassin gielddaid lágidan árrabajásgeassimis ja háliida dili joatkašuvvat dakkárin maiddái boahttevuođas, dadjá Aikio.</td>
      </tr>
      <tr>
        <td>– Äidinkielenään saamea puhuvien lasten omakielinen varhaiskasvatus ja saamen kielten omaksumisen varhaiskasvatuksessa mahdollistavat kielipesät ovat äärimmäisen tärkeitä.</td>
        <td>– Sámegiela eatnigielat mánáid iežasgielat árrabajásgeassin ja giellabeasit, mat dahket sámegielaid oahppama vejolažžan árrabajásgeassimis, leat earenoamáš dehálaččat.</td>
      </tr>
      <tr>
        <td>Ne varmistavat saamen kielten ja saamelaisen kulttuurin jatkuvuutta ja siirtymistä uusille sukupolville, sanoo Aikio.</td>
        <td>Dat sihkkarastet sámegielaid ja sámi kultuvrra joatkašuvvama ja sirdašuvvama ođđa sohkabuolvvaide, dadjá Aikio.</td>
      </tr>
      <tr>
        <td>Neljä erillisselvitystä</td>
        <td>Njeallje sierračielggadeami</td>
      </tr>
      <tr>
        <td>Työryhmä on reilun vuoden kestäneen toimintansa aikana kuullut suurta joukkoa asiantuntijoita ja teettänyt neljä erillisselvitystä.</td>
        <td>Bargojoavku lea badjelaš jagi bistán doaimmas áigge gullan máŋggaid áššedovdiid ja barggahan njeallje sierračielggadeami.</td>
      </tr>
      <tr>
        <td>Työryhmän tehtävänä oli selvittää saamenkielisen varhaiskasvatuksen sekä saamelaisopetuksen ja -koulutuksen tilannetta kokonaisuutena ja valmistella tarvittavat esitykset opetuksen tilanteen kehittämiseksi.</td>
        <td>Bargojoavkku bargu lei čielggadit sámegielat árrabajásgeassima ja sámeoahpahusa ja -skuvlejumi dili ollisvuohtan ja válmmaštallat dárbbašuvvon evttohusaid oahpahusa dili ovddideami várás.</td>
      </tr>
      <tr>
        <td>Saamenkielisen oppimateriaalin saatavuutta ja rahoitustarpeita selvitti Helena Korpela, saamenkielisen opetus- ja varhaiskasvatushenkilöstön saatavuutta ja koulutuspolkuja Laura Arola ja suomen- ja ruotsinkielisten perusopetuksen oppimateriaalien sisältämää saamelaistietoa Tuuli Miettunen.</td>
        <td>Sámegielat oahppamateriála juvssahahttivuođa ja ruhtadandárbbuid čielggadii Helena Korpela, sámegielat oahpahusa- ja árrabajásgeassinbargoveaga juvssahahttivuođa ja skuvlenbálgáid Laura Arola ja suoma- ja ruoŧagielat vuođđooahpahusa oahppamateriálaid sámedieđu Tuuli Miettunen.</td>
      </tr>
      <tr>
        <td>Ensimmäistä kertaa selvitettiin myös saamenkielisen sosiaali- ja terveysalan henkilöstön koulutuksen tilannetta ja kehittämistarpeita.</td>
        <td>Vuosttaš geardde čielggaduvvojedje maiddái sámegielat sosiála- ja dearvvašvuođasuorggi bargoveaga skuvlejumi dilli ja ovddidandárbbut.</td>
      </tr>
      <tr>
        <td>Tuuli Miettusen valmistama selvitys luovutettiin ministerille ja valtiosihteerille samanaikaisesti työryhmän loppuraportin kanssa.</td>
        <td>Tuuli Miettunena čielggadeapmi geigejuvvui ministarii ja stáhtačállái oktan bargojoavkku loahpparaporttain.</td>
      </tr>
      <tr>
        <td>Aiemmat kolme selvitystä luovutettiin ministeri Li Anderssonille ja valtiosihteeri Puumalalle 1.12.2020.</td>
        <td>Golbma ovddit čielggadeami geigejuvvojedje ministtar Li Annderssonii ja stáhtačálli Puumalai 1.12.2020.</td>
      </tr>
      <tr>
        <td>Työryhmän puheenjohtajana toimi johtaja Tiina Silander opetus- ja kulttuuriministeriöstä ja sihteereinä Arla Magga ja Petra Kuuva Saamelaiskäräjiltä sekä Susanna Rajala Opetushallituksesta.</td>
        <td>Bargojoavkku sátnejođiheaddjin doaimmai jođiheaddji Tiina Silander oahpahus- ja kulturministeriijas, čállin Arla Magga ja Petra Kuuva Sámedikkis ja Susanna Rajala Oahpahushálddahusas.</td>
      </tr>
      <tr>
        <td>Lisätietoja:</td>
        <td>Lassedieđut:</td>
      </tr>
      <tr>
        <td>Tuomas Aslak Juuso Puheenjohtaja 040 687 3394 tuomas.juuso(at)samediggi.fi</td>
        <td>Tuomas Aslak Juuso Sátnejođiheaddji 040 687 3394 tuomas.juuso(at)samediggi.fi</td>
      </tr>
      <tr>
        <td>Ulla Aikio-Puoskari koulutussihteeri/ työryhmän varapuheenjohtaja 040 767 3101 ulla.aikio-puoskari(at)samediggi.fi</td>
        <td>Ulla Aikio-Puoskari skuvlenčállit/ bargojoavkku sátnejođiheaddji 040 767 3101 ulla.aikio-puoskari(at)samediggi.fi</td>
      </tr>
      <tr>
        <td>Ánne-Kirste Aikio kieliturvasihteeri/ työryhmän jäsen 040 707 5626 anne-kirste.aikio(at)samediggi.fi</td>
        <td>Ánne-Kirste Aikio gielladorvočálli/ bargojoavkku lahttu 040 707 5626 anne-kirste.aikio(at)samediggi.fi</td>
      </tr>
      <tr>
        <td>Linkit:</td>
        <td>Liŋkkat:</td>
      </tr>
      <tr>
        <td>Opetus- ja kulttuuriministeriön tiedote 15.4.2021</td>
        <td>Oahpahus- ja oahpahus- ja kulturministeriija dieđáhus 15.4.2021</td>
      </tr>
      <tr>
        <td>Saamen kielten ja saamenkielisen opetuksen kehittämistyöryhmän raportti, OKM:n julkaisuja 2021:25</td>
        <td>Sámegielaid ja sámegielat oahpahusa ovddidanbargojoavkku raporta, OKM publikašuvnnat 2021:25</td>
      </tr>
      <tr>
        <td>Selvitys saamenkielisen sosiaali- ja terveysalan henkilöstön koulutuksen nykytilanteesta ja kehittämistarpeista, OKM:n julkaisuja 2021:18, Tuuli Miettunen</td>
        <td>Čielggadeapmi sámegielat sosiála- ja dearvvašvuođasuorggi bargoveaga skuvlejumi dálá dilis ja ovddidandárbbuin, OKM publikašuvnnat 2021:18, Tuuli Miettunen</td>
      </tr>
      <tr>
        <td>Selvitys saamenkielisen oppimateriaalin tilanteesta ja tulevista tarpeista, OKM:n julkaisuja 2020:28, Helena Korpela</td>
        <td>Čielggadeapmi sámegielat oahppamateriála dilis ja boahttevaš dárbbuin, OKM publikašuvnnat 2020:28, Helena Korpela</td>
      </tr>
      <tr>
        <td>Selvitys saamelaistiedosta peruskoulun suomen- ja ruotsinkielisissä oppimateriaaleissa, OKM:n julkaisuja 2020:29, Tuuli Miettunen</td>
        <td>Čielggadeapmi sámedieđus vuođđoskuvlla suoma- ja ruoŧagielat oahppamateriálain, OKM publikašuvnnat 2020:29, Tuuli Miettunen</td>
      </tr>
      <tr>
        <td>Selvitys saamenkielisen opetus- ja varhaiskasvatushenkilöstön saatavuudesta ja koulutuspoluista, OKM:n julkaisuja 2020:30, Laura Arola</td>
        <td>Čielggadeapmi sámegielat oahpahus- ja árrabajásgeassinbargoveaga juvssahahttivuođas ja skuvlenbálgáin, OKM publikašuvnnat 2020:30, Laura Arola</td>
      </tr>
      <tr>
        <td>www.samediggi.fi</td>
        <td>www.samediggi.fi</td>
      </tr>
      <tr>
        <td>www.saamenetaopetus.com</td>
        <td>www.saamenetaopetus.com</td>
      </tr>
      <tr>
        <td>www.oktavuohta.com</td>
        <td>www.oktavuohta.com</td>
      </tr>
    </table>
  </body>
</html>
