<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>9. elokuuta vietettiin kansainvälistä maailman alkuperäiskansojen päivää</td>
        <td>Borgemánu 9. beaivve dollojuvvui riikkaidgaskasaš eamiálbmogiid beaivi</td>
      </tr>
      <tr>
        <td>Eilen 9.8.2020 vietettiin kansainvälistä maailman alkuperäiskansojen päivää.</td>
        <td>Ikte 9.8.2020 dollojuvvui riikkaidgaskasaš máilmmi eamiálbmogiid beaivi.</td>
      </tr>
      <tr>
        <td>Päivän tarkoituksena on levittää ja lisätä yleisesti tietoisuutta alkuperäiskansoja koskettavista kysymyksistä sekä nostaa esille alkuperäiskansojen oikeuksien suojelun ja edistämisen merkitystä.</td>
        <td>Beaivvi ulbmil lea lebbet ja lasihit almmolaččat dieđuid eamiálbmogiidda guoski jearaldagain ja čalmmustahttit eamiálbmogiid vuoigatvuođaid suodjaleami ja ovddideami mearkkašumi.</td>
      </tr>
      <tr>
        <td>Saamelaiset ovat yksi maailman alkuperäiskansoista sekä ainoa Euroopan Unionin alueella ja Suomessa oikeudellisesti tunnustettu alkuperäiskansa.</td>
        <td>Sápmelaččat leat okta eamiálbmot máilmmi eamiálbmogiid joavkkus ja áidna eamiálbmot, mii lea Eurohpa Uniovnna guovllus ja Suomas vuoigatvuođalaččat dovddastuvvon.</td>
      </tr>
      <tr>
        <td>Saamelaiskäräjät tekee jatkuvaa työtä saamelaisten asioiden ja oikeuksien edistämiseksi niin kansallisella kuin kansainväliselläkin tasolla.</td>
        <td>Sámediggi bargá bistevaččat sámeáššiid ja vuoigatvuođaid ovddideami ovdii sihke našuvnnalaš ja riikkaidgaskasaš dásis.</td>
      </tr>
      <tr>
        <td>Saamelaiskäräjien puheenjohtaja Tuomas Aslak Juuso näkee kansainvälisen maailman alkuperäiskansojen päivän merkityksen tärkeänä erityisesti juuri tietoisuuden lisäämiseksi.</td>
        <td>Sámedikki sátnejođiheaddji Duomis Áslat Juuso mielde riikkaidgaskasaš máilmmi eamiálbmogiid beaivi lea dehálaš earenoamážit diđolašvuođa lasiheami dihte.</td>
      </tr>
      <tr>
        <td>– Toivon, että esimerkiksi alkuperäiskansojen oikeuksien toteutuminen saisi yleisesti enemmän tilaa jokapäiväisissä keskusteluissa ja, että ne otettaisiin tosiasiallisesti huomioon eri toimijoiden tahoilla heidän työssään.</td>
        <td>– Sávan, ahte ovdamearkka dihte eamiálbmogiid vuoigatvuođaid ollašuvvan oččošii almmolaččat eambbo saji beaivválaš ságastallamiin ja ahte dat váldojuvvošedje duođalaččat vuhtii iešguđet doibmiid dásis sin barggus.</td>
      </tr>
      <tr>
        <td>Vuonna 2020 kansainvälisen maailman alkuperäiskansojen päivän teemana on COVID-19 ja alkuperäiskansojen kyky vastustaa sitä (engl. COVID-19 and indigenous peoples’ resilience).</td>
        <td>Jagi 2020 riikkaidgaskasaš máilmmi eamiálbmogiid beaivvi temá lea COVID-19 ja eamiálbmogiid návccat vuostálastit dan (eaŋg. COVID-19 and indigenous peoples’ resilience).</td>
      </tr>
      <tr>
        <td>Alkuperäiskansat ympäri maailmaa joutuvat kohtaamaan arjessaan erilaisia haasteita, ja COVID-19 pandemia on monin paikoin vaikeuttanut heidän tilannettaan entisestään.</td>
        <td>Eamiálbmogat miehtá máilmmi gártet deaivat árggasteaset iešguđetlágan hástalusaid, ja COVID-19 pandemiija lea máŋgga ládje váttásmahttán sin dili ovddežis.</td>
      </tr>
      <tr>
        <td>Yhdistyneet kansakunnat (YK) nostaa esille kansainvälistä maailman alkuperäiskansojen päivää koskevassa tiedotteessaan myös alkuperäiskansojen kyvyn sopeutua tilanteeseen ja etsiä heidän perinteiseen tietoon ja käytäntöihin pohjautuvia keinoja taistelussaan pandemiaa vastaan.</td>
        <td>Ovttastuvvan našuvnnat (ON) buktá ovdan riikkaidgaskasaš máilmmi eamiálbmogiid beaivái guoski dieđáhusastis maiddái eamiálbmogiid návccaid vuogáiduvvat dillái ja ohcat pandemiija vuostásaš dáistaleapmái vugiid, mat vuođđuduvvet eamiálbmogiid árbevirolaš dihtui ja geavadagaide.</td>
      </tr>
      <tr>
        <td>Yhtenä tärkeänä tapana edistää alkuperäiskansojen tilannetta pandemian aikana mainitaan myös terveydenhuollon palveluiden varmistaminen alkuperäiskansojen omilla kielillä, sekä heidän erityisen tilanteensa huomioon ottaminen.</td>
        <td>Oktan dehálaš vuohkin ovddidit eamiálbmogiid dili pandemiija áigge máinnašuvvo maiddái dearvvašvuođafuolahusa bálvalusaid sihkkarastin eamiálbmogiid iežaset gillii, ja sin earenoamáš dili vuhtiiváldin.</td>
      </tr>
      <tr>
        <td>Puheenjohtaja Juuso korostaa, että saamenkielinen viestiminen ja saamelaisten kielellisten oikeuksien toteutuminen esimerkiksi terveydenhuollon piirissä on tärkeää muistaa myös meillä Suomessa.</td>
        <td>Sátnejođiheaddji Juuso deattuha, ahte maiddái mis Suomas lea dehálaš muitit sámegielat dieđujuohkima ja sápmelaččaid gielalaš vuoigatvuođaid ollašuvvama ovdamearkka dihte dearvvašvuođafuolahusa olis.</td>
      </tr>
      <tr>
        <td>Lisäksi saamelaisen kulttuurin huomioivien palveluiden tarjoaminen tulisi pystyä paremmin varmistamaan.</td>
        <td>Lassin galggašii bastit buorebut sihkkarastit dan, ahte fállun leat bálvalusat, mat váldet vuhtii sámekultuvrra.</td>
      </tr>
      <tr>
        <td>Saamelaiskäräjät aloitti kesäkuussa kampanjan yhdenvertaisten sote-palveluiden puolesta.</td>
        <td>Sámediggi álggahii geassemánus kampánjja ovttaveardásaš sode-bálvalusaid ovdii.</td>
      </tr>
      <tr>
        <td>Tutustu Saamelaiskäräjien kampanjaan yhdenvertaisista sote-palveluista kampanjasivustolla www.samediggi.fi/sote-uudistus .</td>
        <td>Oahpásmuva Sámedikki kampánjii ovttaveardásaš sode-bálvalusaid birra kampánjasiidduin www.samediggi.fi/sote-uudistus .</td>
      </tr>
      <tr>
        <td>Saamelaiskäräjät pyrkii omalta osaltaan edistämään saamenkielisen tiedon saatavuutta ja jakamista koronavirustilannetta koskien nettisivuillaan .</td>
        <td>Sámediggi viggá oasistis ovddidit sámegielat dieđu oažžuma ja juohkima koronavirusdili birra neahttasiidduinis .</td>
      </tr>
      <tr>
        <td>Lisätietoja</td>
        <td>Lassedieđut</td>
      </tr>
      <tr>
        <td>puheenjohtaja Tuomas Aslak Juuso puh. 040 687 3394, tuomas.juuso(at)samediggi.fi</td>
        <td>Sátnejođiheaddji Duomis Áslat Juuso puh. 040 687 3394, tuomas.juuso(at)samediggi.fi</td>
      </tr>
    </table>
  </body>
</html>
