<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjät esittää totuus- ja sovintokomission jäseniksi Heikki Hyväristä ja Miina Seurujärveä</td>
        <td>Sámediggi evttoha duohtavuođa- ja soabadankommišuvnna lahttun Heikki Hyvärinen ja Miina Seurujärvi</td>
      </tr>
      <tr>
        <td>Saamelaiskäräjien kokous päätti 18.12.2020 esittää saamelaisten totuus- ja sovintokomission jäseniksi eli komissaareiksi Heikki Hyväristä ja Miina Seurujärveä.</td>
        <td>Sámedikki čoahkkin mearridii 18.12.2020 evttohit sámiid duohtavuođa- ja soabadankommišuvnna lahttun dehe komissáran Heikki Hyvärinen ja Miina Seurujärvi.</td>
      </tr>
      <tr>
        <td>Kolttien kyläkokous on päättänyt esittää komission jäseneksi Irja Jefremoffia.</td>
        <td>Nuortalaččaid siidačoahkkin lea mearridan evttohit kommišuvnna lahttun Irja Jefremoff.</td>
      </tr>
      <tr>
        <td>Lisäksi valtioneuvoston esityksestä valitaan kaksi jäsentä komissioon.</td>
        <td>Lassin stáhtaráđi evttohusa vuođul válljejuvvojit guokte lahtu kommišuvdnii.</td>
      </tr>
      <tr>
        <td>Saamelaiskäräjien kokous kuuli ennen päätöksentekoa valtioneuvoston edustajina oikeusministeri Anna-Maja Henrikssonia ja ulkoministeri Pekka Haavistoa, Saamelaiskäräjien I varapuheenjohtaja Anni Koivistoa, kuulemistilaisuuksien puheenjohtaja Niila Rahkoa sekä suunnittelija Heli Aikiota.</td>
        <td>Sámedikki čoahkkin gulai ovdal mearrádusbargama stáhtaráđi ovddasteaddjin vuoigatvuođaministtar Anna-Maja Henriksson ja olgoriikkaministtar Pekka Haavisto, Sámedikki I várreságajođiheaddji Anni Koivisto, gullandilálašvuođa ságajođiheaddji Niila Rahko ja plánejeaddji Heli Aikio.</td>
      </tr>
      <tr>
        <td>Saamelaiskäräjien kokous äänesti päätöksestä.</td>
        <td>Sámedikki čoahkkin jienastii mearrádusas.</td>
      </tr>
      <tr>
        <td>Ennen komissaarien nimittämistä Saamelaiskäräjät, Kolttien kyläkokous ja valtioneuvosto tekevät komissaariehdokkaiden yhteensovittamisen.</td>
        <td>Ovdal komissáraid nammadeami Sámediggi, Nuortalaččaid siidačoahkkin ja stáhtaráđđi dahket komissáraevttohasaid oktiiheiveheami.</td>
      </tr>
      <tr>
        <td>Totuus- ja sovintokomission jäsenten tulee olla laajaa luottamusta nauttivia henkilöjä saamelaisten ja suomalaisen yhteiskunnan keskuudessa.</td>
        <td>Duohtavuođa- ja soabadankommišuvnna lahtut galget leat olbmot, geat návddašit viiddis luohttámuša sápmelaš ja suopmelaš servodagas.</td>
      </tr>
      <tr>
        <td>Jäsenet ovat riippumattomia eivätkä edusta sitä tahoa, joka on heitä esittänyt tai heidät valinnut.</td>
        <td>Lahtut leat sorjjasmeahttumat eaige ovddas dan beali, mii sin lea evttohan dahje válljen.</td>
      </tr>
      <tr>
        <td>Komissiossa tulee olla jäseniä, joilla on erityisosaamista saamelaisten oloista, kielestä ja kulttuurista.</td>
        <td>Kommišuvnnas galget leat dakkár lahtut, geain lea sierračehppodat sápmelaččaid diliin, gielas ja kultuvrras.</td>
      </tr>
      <tr>
        <td>Komission nimittämisessä huomioidaan tasapuolisesti eri saamen kieliryhmät ja pyritään ottamaan huomioon sukupuolten tasapuolinen edustus.</td>
        <td>Kommišuvnna nammadeamis vuhtii váldojit sierra sámegielaid joavkkut ovttaveardásaččat ja figgojuvvo dasa, ahte vuhtii váldo sohkabeliid ovttaveardásaš ovddasteapmi.</td>
      </tr>
      <tr>
        <td>Komission asettaa valtioneuvosto tiiviissä yhteistyössä saamelaiskäräjien ja kolttien kyläkokouksen kanssa ja komission on tarkoitus aloittaa työnsä vuoden 2021 aikana.</td>
        <td>Kommišuvnna ásaha stáhtaráđđi lávga ovttasbarggus Sámedikkiin ja nuortalaččaid siidačoahkkimiin ja lea dárkkuhus, ahte kommišuvdna álggaha barggus jagi 2021 áigge.</td>
      </tr>
      <tr>
        <td>Saamelaiskäräjät pyysi saamelaisyhteisöltä esityksiä komissaareiksi , jotka yhteisö katsoo sopiviksi tehtävään ja joiden suostumus tehtävään on etukäteen varmistettu.</td>
        <td>Sámediggi bivddii sámeservošis evttohusaid komissárran , geaid searvvuš geahččá heivvolažžan doibmii ja geaid miehtan dasa lea ovddalgihtii sihkkaraston.</td>
      </tr>
      <tr>
        <td>Esitykset tuli perustella.</td>
        <td>Evttohusaid galggai vuođustallat.</td>
      </tr>
      <tr>
        <td>Määräaikaan mennessä komission jäseniksi tuli yhteensä 16 esitystä , 14 Saamelaiskäräjille ja kaksi Kolttien kyläkokoukselle.</td>
        <td>Mearreáigge rádjai kommišuvnna lahttun bohte oktiibuot 16 evttohusa , 14 Sámediggái ja guokte Nuortalaččaid siidačoahkkimii.</td>
      </tr>
      <tr>
        <td>Esitettyjä henkilöitä oli yhteensä 10, joista 9 henkilöä on esitetty Saamelaiskäräjille.</td>
        <td>Evttohuvvon olbmot ledje oktiibuot 10, geain 9 olbmo lea evttohuvvon Sámediggái.</td>
      </tr>
      <tr>
        <td>Lisäksi Saamelaiskäräjät järjesti kuulemisia esitettyjen komissaarien valinnasta .</td>
        <td>Lassin Sámediggi lágidii gullamiid evttohuvvon komissáraid válljemis .</td>
      </tr>
      <tr>
        <td>Kuulemistilaisuudet järjestettiin etäyhteyksin koronatilanteen vuoksi.</td>
        <td>Gullandilálašvuođat lágiduvvojedje gáiddusoktavuođaid bokte koronadili dihtii.</td>
      </tr>
      <tr>
        <td>Kuulemistilaisuudet järjestettiin kieliryhmittäin seuraavasti: kolme pohjoissaamenkielistä kuulemistilaisuutta (Utsjoen ja Enontekiön alue, Inarin alue, Vuotson alue ja muu Suomi), yksi inarinsaamenkielinen kuulemistilaisuus, yksi koltansaamenkielinen kuulemistilaisuus sek�� yksi suomenkielinen kuulemistilaisuus.</td>
        <td>Gullandilálašvuođat ordnejuvvojedje giellajoavkkuid mielde čuovvovaččat: golbma davvisámegielat gullandilálašvuođa (Ohcejoga ja Eanodaga guovlu, Anára guovlu, Vuohču guovlu ja eará Suopma), okta anárašgielat gullandilálašvuohta, okta nuortalašgielat gullandilálašvuohta sihke okta suomagielat gullandilálašvuohta.</td>
      </tr>
      <tr>
        <td>Myös nuorisoneuvosto järjesti oman kuulemistilaisuuden saamelaisnuorille.</td>
        <td>Maiddái nuoraidráđđi lágidii iežas gullandilálašvuođa sámenuoraide.</td>
      </tr>
      <tr>
        <td>Etäkuulemisten lisäksi Saamelaiskäräjät järjesti mahdollisuuden ilmaista näkemyksensä komissaariehdokkaita koskien myös puhelimitse sekä sähköpostitse ja postitse.</td>
        <td>Gáiddusgullamiid lassin Sámediggi ordnii vejolašvuođa buktit ovdan iežas oainnu komissáraevttohasain maiddái telefovnnain sihke šleađgapoasttain ja poastta bokte.</td>
      </tr>
      <tr>
        <td>Etäkuulemisten puheenjohtajana toimi psykiatrinen sairaanhoitaja Niila Rahko ja sihteerinä Saamelaiskäräjien määräaikainen suunnittelija Heli Aikio.</td>
        <td>Gáiddusgullamiid ságajođiheaddjin doaimmai psykiátralaš buohccedivššár Niila Rahko ja čállin Sámedikki mearreáigásaš plánejeaddji Heli Aikio.</td>
      </tr>
      <tr>
        <td>Kuulemisista on koostettu raportti, jossa huomioidaan ihmisten esittämät näkemykset totuus- ja sovintokomissaareilta vaadittavista ominaisuuksista ja osaamisesta, sekä ehdolla oleville henkilöille osoitettu tuki.</td>
        <td>Gullamiin lea ráhkaduvvon raporta, mas leat váldon vuhtii olbmuid oainnut iešvuođaid ja čehppodaga birra, mat eaktuduvvojit duohtavuođa- ja soabadankomissárain, ja maiddái addon doarjja olbmuide, geat leat evttohassan.</td>
      </tr>
      <tr>
        <td>Raportissa on huomioitu kaikki 17.11.2020 mennessä tulleet kannanotot.</td>
        <td>Raporttas leat váldon vuhtii buot 17.11.2020 rádjai boahtán bealiváldimat.</td>
      </tr>
      <tr>
        <td>Saamelaisten totuus- ja sovintokomissio</td>
        <td>Sámiid duohtavuođa- ja soabadankommišuvdna</td>
      </tr>
      <tr>
        <td>Komission jäseneksi Saamelaiskäräjille esitetyt henkilöt ja perustelut</td>
        <td>Kommišuvnna lahttun Sámediggái evttohuvvon olbmot ja vuođustusat</td>
      </tr>
      <tr>
        <td>Lisätietoja</td>
        <td>Lassidieđut</td>
      </tr>
      <tr>
        <td>Puheenjohtaja Tuomas Aslak Juuso puh. 040 687 3394 / 010 839 3101, tuomas.juuso(at)samediggi.fi</td>
        <td>Ságajođiheaddji Tuomas Aslak Juuso tel. 040 687 3394 / 010 839 3101, tuomas.juuso(at)samediggi.fi</td>
      </tr>
      <tr>
        <td>I varapuheenjohtaja Anni Koivisto puh. 040 415 5969, anni.koivisto(at)samediggi.fi</td>
        <td>I várreságajođiheaddji Anni Koivisto tel. 040 415 5969, anni.koivisto(at)samediggi.fi</td>
      </tr>
      <tr>
        <td>Puheenjohtajan avustaja Laura Olsén-Ljetoff puh. 010 839 3190 / 040 617 5113, laura.olsen-ljetoff(at)samediggi.fi</td>
        <td>Ságajođiheaddji veahkkebargi Laura Olsén-Ljetoff tel. 010 839 3190 / 040 617 5113, laura.olsen-ljetoff(at)samediggi.fi</td>
      </tr>
    </table>
  </body>
</html>
