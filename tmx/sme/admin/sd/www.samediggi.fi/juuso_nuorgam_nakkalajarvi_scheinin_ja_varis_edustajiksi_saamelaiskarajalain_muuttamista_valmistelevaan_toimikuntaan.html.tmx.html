<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Juuso, Nuorgam, Näkkäläjärvi, Scheinin ja Varis edustajiksi saamelaiskäräjälain muuttamista valmistelevaan toimikuntaan</td>
        <td>Juuso, Nuorgam, Näkkäläjärvi, Scheinin ja Varis ovddasteaddjin sámediggelága rievdadeami válmmaštalli doaibmagoddái</td>
      </tr>
      <tr>
        <td>Saamelaiskäräjien hallitus nimesi viisi jäsentä ja heille varajäsenet saamelaiskäräjälain muuttamista valmistelevaan toimikuntaan 6.7.2020.</td>
        <td>Sámedikki stivra nammadii vihtta lahtu ja sidjiide várrelahtuid sámediggelága rievdadeami válmmaštalli doaibmagoddái 6.7.2020.</td>
      </tr>
      <tr>
        <td>Nimetyt jäsenet ovat Tuomas Aslak Juuso, Anne Nuorgam, Pirita Näkkäläjärvi, Martin Scheinin, ja Kalle Varis sekä varajäsenet Juha-Petteri Alakorva, Anni Koivisto, Veikko Feodoroff, Piia Nuorgam ja Sarita Kämäräinen.</td>
        <td>Nammaduvvon lahtut leat Tuomas Aslak Juuso, Anne Nuorgam, Pirita Näkkäläjärvi, Martin Scheinin ja Kalle Varis sihke várrelahtut Juha-Petteri Alakorva, Anni Koivisto, Veikko Feodoroff, Piia Nuorgam ja Sarita Kämäräinen.</td>
      </tr>
      <tr>
        <td>Lisäksi Siiri Jomppanen nimettiin toimikuntaan Saamelaiskäräjien osalta asiantuntijaksi.</td>
        <td>Dan lassin Siiri Jomppanen nammaduvvui doaibmagoddái Sámedikki beales áššedovdin.</td>
      </tr>
      <tr>
        <td>Toimikunnan toimikausi on 1.8.2020-31.1.2021.</td>
        <td>Doaibmagotti doaibmabadji lea 1.8.2020-31.1.2021.</td>
      </tr>
      <tr>
        <td>Suomen valtio on aloittanut prosessin saamelaiskäräjälain uudistamiseksi ja pyysi nimeämispyynnöllään 26.6.2020 Saamelaiskäräjiä nimeämään jäsenensä muuttamista valmistelevaan toimikuntaan.</td>
        <td>Suoma stáhta lea álggahan proseassa ođasmahttit sámediggelága ja bivddii nammadanbivdagiinnis 26.6.2020 Sámedikki nammadit lahtuidis rievdadeami válmmaštalli doaibmagoddái.</td>
      </tr>
      <tr>
        <td>Hallituspuolueet nimeävät kukin yhden jäsenen, yhteensä viisi jäsentä toimikuntaan.</td>
        <td>Ráđđehusbellodagat nammadit guhtege ovtta lahtu, oktiibuot vihtta lahtu doaibmagoddái.</td>
      </tr>
      <tr>
        <td>Saamelaiskäräjistä annetun lain tarkistaminen on tarpeellista, sillä lain säädökset ovat osittain vanhentuneita, ja säännösten toimivuudessa on havaittu ongelmia.</td>
        <td>Sámedikkis addojuvvon lága dárkkisteapmi lea dárbbašlaš, dasgo lága njuolggadusat leat oassái boarásmuvvan, ja njuolggadusaid doaibmivuođas leat fuomášuvvon váttisvuođat.</td>
      </tr>
      <tr>
        <td>– Saamelaiskäräjien yhdeksi päätavoitteeksi vuodelle 2020 on nimetty saamelaiskäräjälain muutoksen valmistelu.</td>
        <td>– Sámedikki oktan váldoulbmilin jahkái 2020 lea nammaduvvon sámediggelága rievdadeami válmmaštallan.</td>
      </tr>
      <tr>
        <td>Muutoksen valmistelu aloitettiin oikeusministeri Henrikssonin kanssa sovitusti elokuussa 2019.</td>
        <td>Rievdadeapmi válmmaštallogođii vuoigatvuođaministtar Henrikssoniin, nugo lei šihttojuvvon, borgemánus 2019.</td>
      </tr>
      <tr>
        <td>Hallitus teki päätöksen nimeämisistä, sillä aikataulullisista syistä asiaa ei ollut mahdollista viedä Saamelaiskäräjien kokoukseen, sanoo puheenjohtaja Tuomas Aslak Juuso.</td>
        <td>Stivra dagai mearrádusa nammademiin, dasgo áigetávvalii guoski sivaid geažil ášši ii lean vejolaš doalvut Sámedikki čoahkkimii, dadjá ságadoalli Tuomas Aslak Juuso.</td>
      </tr>
      <tr>
        <td>Saamelaiskäräjien hallitus perustelee valintaansa, että kaikilla nimetyillä henkilöillä on vahva tuntemus ja osaaminen saamelaisasioista.</td>
        <td>Sámedikki stivra vuođustallá válljemiiddis, ahte nammaduvvon olbmuin buohkain lea nana dovdamuš ja máhttu sámeáššiin.</td>
      </tr>
      <tr>
        <td>Hallitus korostaa erityisesti valitun kokoonpanon oikeudellista osaamista, saamelaiskäräjälain tuntemusta ja neuvottelutaitoja.</td>
        <td>Stivra deattuha earenoamážit válljejuvvon čoakkádusa vuoigatvuođalaš máhtu, sámediggelága dovdama ja ráđđádallandáidduid.</td>
      </tr>
      <tr>
        <td>Pääministeri Sanna Marinin hallituksen ohjelman 10.12.2019 mukaan työtä saamelaiskäräjälain uudistamiseksi jatketaan.</td>
        <td>Oaiveministtar Sanna Marin ráđđehusa prográmma 10.12.2019 mielde bargu sámediggelága ođasmahttima várás jotkojuvvo.</td>
      </tr>
      <tr>
        <td>Hallitusohjelman mukaan hallitus kunnioittaa ja edistää kaikkien saamelaisten kielellisten ja kulttuuristen oikeuksien toteutumista ottaen huomioon kansainväliset sopimukset.</td>
        <td>Ráđđehusprográmma mielde ráđđehus gudnejahttá ja ovddida buot sápmelaččaid gielalaš ja kultuvrralaš vuoigatvuođaid ollašuvvama váldimiin vuhtii riikkaidgaskasaš soahpamušaid.</td>
      </tr>
      <tr>
        <td>– Odotusarvo toimikunnan työlle on, että saamelaiskäräjälakia lähdetään muuttamaan alkuperäiskansojen oikeuksien pohjalta, KP-sopimuksen velvoitteet huomioiden ja YK:n ihmisoikeuskomitean antamia ratkaisuja kunnioittaen.</td>
        <td>– Vuordámuš doaibmagotti bargui lea, ahte sámediggeláhka rievdaduvvogoahtá álgoálbmogiid vuoigatvuođaid vuođul, vuhtii váldimiin KP-soahpamuša geatnegasvuođaid ja gudnejahttimiin UN olmmošvuoigatvuođakomitea addin čovdosiid.</td>
      </tr>
      <tr>
        <td>Suomi on sitoutunut YK:n alkuperäiskansojen julistuksen toimeenpanoon ja se tulee näkyä komitean työskentelyssä, jatkaa Juuso odotuksistaan toimikunnan työstä.</td>
        <td>Suopma lea čatnasan ollašuhttit UN álgoálbmogiid julggaštusa ja dat galgá oidnot komitea barggus, joatká Juuso iežas vuordámušain doaibmagotti barggus.</td>
      </tr>
      <tr>
        <td>Toimikunnan tehtävänä on valmistella tarpeelliset muutokset saamelaiskäräjistä annettuun lakiin.</td>
        <td>Doaibmagotti bargun lea válmmaštallat dárbbašlaš rievdadusaid sámedikkis addojuvvon láhkii.</td>
      </tr>
      <tr>
        <td>Toimikunnan työn perustana ovat perusoikeudet ja muut perustuslain asettamat velvoitteet, Suomea sitovat kansainväliset ihmisoikeussopimukset, YK:n alkuperäiskansojen oikeuksien julistus sekä muu oikeuden ja kansainvälisen oikeuden kehitys sekä viimeaikaiset ratkaisut.</td>
        <td>Doaibmagotti barggu vuođđun leat vuođđovuoigatvuođat ja vuođđolágas ásahuvvon eará geatnegasvuođat, Suoma čatnet riikkaidgaskasaš olmmošvuoigatvuođasoahpamušat, UN álgoálbmogiid vuoigatvuođaid julggaštus sihke rievtti ja riikkaidgaskasaš rievtti eará ovdáneapmi sihke dáid maŋimuš áiggiid čovdosat.</td>
      </tr>
      <tr>
        <td>Saamelaiskäräjien nimeämät edustajat tekevät yhteistyötä Saamelaiskäräjien hallituksen kanssa.</td>
        <td>Sámedikki nammadan ovddasteaddjit ovttasbarget Sámedikki stivrrain.</td>
      </tr>
      <tr>
        <td>Oikeusministeriö asetti 13.1.2020 työryhmän esivalmistelemaan saamelaiskäräjälain muuttamista valmistelevan toimikunnan työtä.</td>
        <td>Vuoigatvuođaministeriija ásahii 13.1.2020 bargojoavkku válmmaštallat álgui sámediggelága rievdadeami válmmaštalli doaibmagotti barggu.</td>
      </tr>
      <tr>
        <td>Työryhmän keräämä tieto ja havainnot on koottu muistioon .</td>
        <td>Bargojoavkku čoaggin diehtu ja fuomášumit leat čohkkejuvvon muittuhančállagii .</td>
      </tr>
      <tr>
        <td>Työryhmän toimikausi päättyi 31.3.2020.</td>
        <td>Bargojoavkku doaibmabadji nogai 31.3.2020.</td>
      </tr>
      <tr>
        <td>Saamelaiskäräjälain muuttaminen: https://oikeusministerio.fi/hanke?tunnus=OM002:00/2020</td>
        <td>Sámediggelága rievdadeapmi: https://oikeusministerio.fi/hanke?tunnus=OM002:00/2020</td>
      </tr>
      <tr>
        <td>Lisätietoja</td>
        <td>Lassedieđut</td>
      </tr>
      <tr>
        <td>puheenjohtaja Tuomas Aslak Juuso puh. 040 687 3394, tuomas.juuso(at)samediggi.fi</td>
        <td>ságadoalli Tuomas Aslak Juuso tel. 040 687 3394, tuomas.juuso(at)samediggi.fi</td>
      </tr>
    </table>
  </body>
</html>
