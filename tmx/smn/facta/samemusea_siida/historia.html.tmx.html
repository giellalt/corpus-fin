<?xml version='1.0' encoding='utf-8'?>
<html>
  <table border="2">
    <tr>
      <td>Historia</td>
      <td>Historjá</td>
    </tr>
    <tr>
      <td>Vanhimmat jäljet ihmisen toiminnasta Inarin alueella on löydetty Inarin Vuopajan ja Saamenmuseon asuinpaikoilta, ajalta noin 8000-7000 eKr. Löytöaineiston esineet, kuten sertistä isketyt ytimet ja mikrosäleet, viittaavat asukkaiden saapuneen Ruijan rannikon suunnalta, ns. komsakulttuurista.</td>
      <td>Puárásumoseh luodah ulmuu tooimâin Aanaar kuávlust láá kavnum Aanaar Vyeppee já Sämimuseo aassâmsoojijn, ääigist suullân 8000-7000 oKr. Kavnum amnâstuv tiiŋgah, tegu seertist čoskum váimuseh já mikrosibžáh čäittih, et ässeeh liččii puáttám Taažâ riddokuávlust, nk. komsakulttuurist.</td>
    </tr>
    <tr>
      <td>Muita jälkiä tästä pioneeriasutuksesta on Inarijärven alueelta mm. Rahajärveltä, Suprusta ja Paatsjoenniskalta.</td>
      <td>Eres luodah taan pioneerasâmist láá Aanaarjäävri kuávlust el. Rááhájäävrist, Suppârist já Paččveiuáivušist.</td>
    </tr>
    <tr>
      <td>Myöhemmin kivikaudella alueelle on siirtynyt väestöä myös Vienanmeren alueelta ja Pohjois-Ruotsista.</td>
      <td>Maŋeláá keđgiääigi láá kuávlun puáttám ässeeh meiddei Vielgismeerâ kuávlust já Tave-Ruotâst.</td>
    </tr>
    <tr>
      <td>Kivikauden väestö on elänyt pyynti- ja keräilytaloudessa, jolloin suotuisat pyyntipaikat ovat vaihdelleet vuodenaikojen mukaan.</td>
      <td>Keđgiääigi aalmug lii iällám pivdo- já nuurrâmtuálust.</td>
    </tr>
    <tr>
      <td>Samoille asuin- ja leiripaikoille, jotka sijaitsivat hyvien kalavesien tai peuranpyyntipaikkojen lähellä, on yleensä palattu yhä uudelleen jopa vuosituhansien ajan.</td>
      <td>Talle vuovâs pivdosajeh láá mulsâšuddâm iveaigij mield. Siämmáid aassâm- já leirâsoojijd, moh lijjii šiev kyeličasij tâi koddepivdemsojij alda, maccii ulmuuh táválávt ain uđđâsist joba tuháttij iivij ääigi.</td>
    </tr>
    <tr>
      <td>Vanhimmat peurojen pyyntikuopista pohjoisessa on ajoitettu kivikauden loppupuolelle.</td>
      <td>Puárásumoseh koddepivdemkyepih tavveen láá äigidum keđgiäägi loopâkeš.</td>
    </tr>
    <tr>
      <td>Inarin alueelta löytynyt kivikauden esineistö liittyy pääasiassa pyyntiin ja kalastukseen.</td>
      <td>Aanaar kuávlust kavnum keđgiääigi amnâstâh lohtâs iänááš mecci- já kyelipiivdon.</td>
    </tr>
    <tr>
      <td>Orgaanisista aineista, kuten luusta, sarvesta, puusta tai nahasta tehtyjä esineitä ei ole säilynyt maan happamuuden vuoksi, vaikka niitä varmasti on valmistettu.</td>
      <td>Orgaanisijn amnâsijn, tegu täävtist, čuárvist, muorâst tâi čeevđist rahtum tiiŋgah iä lah siäilum eennâm suvráávuođâ keežild, veikkâ tagareh láá vissásávt rahtum.</td>
    </tr>
    <tr>
      <td>Koko kivikauden käytössä ovat olleet kvartsista, kvartsiitista, sertistä ja piistä isketyt nuolenkärjet, kaapimet, leikkaavat terät ja uurtimet.</td>
      <td>Ubâ keđgiääigi láá lamaš kiävtust kvaarcist, kvarcciitist, seertist já tinnokeeđgist čoskum njuolâkeejih, kolomeh, čyeppee tereh já luohčâmeh.</td>
    </tr>
    <tr>
      <td>Muita ajalle tyypillisiä esineitä ovat olleet sädekiviliuskeesta valmistetut kirveet, tuurat ja tasataltat.</td>
      <td>Eres ton ááigán tijpâliih tiiŋgah láá samaš amfibolrááptust rahtum áákšuh, sääitih já tuolbâluohčâmeh.</td>
    </tr>
    <tr>
      <td>Inarista on löytynyt myös kivikaudelle ajoitettavia saviastioiden kappaleita, jotka on määritelty kuuluviksi ns. Säräisniemi 1 -keramiikkaan Vaalan Säräisniemen Nimisjärven löytökeskittymän mukaan ja asbestikeramiikkaan astioissa käytetyn asbestisekoitteen mukaan.</td>
      <td>Anarist láá kavnum meiddei keđgiááigán kullee njajâlitij pitáh, moh láá miäruštâllum nk. Säräisniemi 1 -keramiikkân Vaala Säräisniemi Nimisjärvi kavnâmij mield já asbestkeramiikkân liitijn kevttum asbestsiävuttâs mield.</td>
    </tr>
    <tr>
      <td>Varhaismetallikausi - metallit ilmestyvät löytöaineistoon</td>
      <td>Arâmeetaaläigi - metalleh almostuveh kavnâmamnâstâhân</td>
    </tr>
    <tr>
      <td>Koko pohjoisessa Fennoskandiassa kivikauden jälkeen puhutaan varhaismetallikaudesta, joka kattaa pohjoismaisen pronssikauden ja varhaisen rautakauden (noin 2000 eKr. – 300 jKr.).</td>
      <td>Ubâ taavaapiäláá Fennoskandiast keđgiääigi maŋa lii saahâ arâmeetaalääigist, mii luávdá tave-eennâmlâš pronssiääigi já arâ ryevdiääigi (suullân 2000 oKr. – 300 mKr.).</td>
    </tr>
    <tr>
      <td>Pronssiesineitä saatiin alueelle vain vähäisiä määriä vaihtokaupan välityksellä.</td>
      <td>Pronssitiiŋgah pottii kuávlun viehâ uccáá lonottâskäävpi ohtâvuođâst.</td>
    </tr>
    <tr>
      <td>Inarista on vain yksi, mutta sitäkin merkittävämpi pronssilöytö.</td>
      <td>Anarist lii tuše ohtâ, mut tađe-uv merhâšitteb pronssikavnâm.</td>
    </tr>
    <tr>
      <td>Inarin Lusmansaaren kätkölöytö ajoittuu ajalle 900-700 eKr. ja sisältää yhdeksän pronssiesinettä, neljä kaularengasta, kolme rannerengasta, putkikirveen ja pronssilevyn kappaleen.</td>
      <td>Aanaar Lusmesuolluu čiähákavnâm äigiduvá ááigán 900-700 oKr. já tuálá siste oovce pronssitiŋgâd, nelji čeveriäggá, kulmâ kietâriäggá, pocceeáákšu já pronssiskiäru pitá.</td>
    </tr>
    <tr>
      <td>Raudanvalmistus opittiin Pohjoiskalotilla noin 600 eKr, ja Kirakkajoensuun asuinpaikalta löytynyt kuonakakku on Inarin ainoa tuon ajan rautatyöhön viittaava löytö.</td>
      <td>Ryevdirähtimtáiđu máttájui tavekalotist suullân 600 oKr, já Kaareehjuvnjäälmi aassâmsaajeest kavnum pasâttâskákku lii Aanaar áinoo tallaa ääigi ryevdipaargon čujotteijee kavnâm.</td>
    </tr>
    <tr>
      <td>Varhaismetallikauden asuinpaikkoja Inarista tunnetaan vähän, ja ne on ajoitettu pääasiassa erilaisten keramiikkatyyppien avulla.</td>
      <td>Anarist arâmeetaalääigi aassâmsajeh láá tiäđust uccáá, já toh láá äigidum iänááš sierâlágán keramiiktiijpâi vievâst.</td>
    </tr>
    <tr>
      <td>Asuinpaikkojen niukkuus saattaa johtua kuitenkin alueen arkeologisten tutkimusten vähäisyydestä sekä siitä, että varhaismetallikaudella elämä on jatkunut hyvin samanlaisena kuin kivikaudella.</td>
      <td>Aassâmsojij vänivuotâ sáttá puáttiđ kuittâg kuávlu arkeologisij tutkâmušâi vänivuođâ keežild sehe tast, et arâmeetaalääigi eellim lii jotkum uáli siämmáálágánin ko keđgiääigist.</td>
    </tr>
    <tr>
      <td>Varhaismetallikauden alkuun liittyvät suuret peurakuoppajärjestelmät.</td>
      <td>Arâmeetaalääigi aalgân kuleh stuorrâ koddekyeppioornigeh.</td>
    </tr>
    <tr>
      <td>Aikakaudelle tyypillinen esinemuoto on kvartsista, kvartsiitista tai piistä valmistettu leveäkantainen nuolenkärki;</td>
      <td>Ááigán tijpâlâš tiŋgâhäämi lii kvaarcist, kvarcciitist tâi tinnokeeđgist rahtum kubdâmadduusâš njuolâkeeči;</td>
    </tr>
    <tr>
      <td>Inarin alueelta on niitä tai niiden katkelmia löytynyt 36 kappaletta. Varhaismetallikauden lopulla, noin 300 jKr. raudan ja keramiikan valmistus Pohjois-Fennoskandiassa jostain vielä selvittämättömästä syystä päättyy.</td>
      <td>Aanaar kuávlust láá toh tâi toi laheh kavnum 36. Arâmeetaalääigi loopâst, suullân 300 mKr. ryevdi já keramiik rähtim Tave-Fennoskandiast mottoom vala čielgiihánnáá suujâ keežild nohá.</td>
    </tr>
    <tr>
      <td>Vähälöytöiseltä keskirautakaudelta myöhäisrautakauteen</td>
      <td>Uccáákávnusâš koskâryevdiääigist maŋesryevdiááigán</td>
    </tr>
    <tr>
      <td>Inarin keskirautakautta (noin 300 – 800 jKr) on arkeologisesti vaikea hahmottaa, sillä tuolta ajalta puuttuvat selkeästi tunnistettavat ja omaperäiset muinaisjäännös- ja esinetyypit.</td>
      <td>Aanaar koskâryevdiääigi (suullân 300 – 800 mKr) lii arkeologâlávt vaigâd hammiđ, ko tallaa ääigist váiluh jiešvuođâliih toovlášpasâttâs- já tiŋgâtiijpah, maid čielgâsávt tubdâččij.</td>
    </tr>
    <tr>
      <td>Keramiikan valmistus on loppunut ja orgaanisesta aineesta valmistetut esineet eivät ole säilyneet maaperässä.</td>
      <td>Keramiik rähtim lii nuuhâm já orgaanisijn amnâsijn rahtum tiiŋgah iä lah siäilum eennâmvuáđust.</td>
    </tr>
    <tr>
      <td>Muutamat harvat alueelta löydetyt metalliesineet ovat tuontitavaraa.</td>
      <td>Motomeh häärvih meetaaltiiŋgah, moh kuávlust láá kávnum láá puohtum eres saajeest.</td>
    </tr>
    <tr>
      <td>Samanlainen ilmiö on keskirautakaudella havaittavissa myös muualla pohjoisessa ja itäisessä kulttuuripiirissä.</td>
      <td>Siämmáálágán almonem koskâryevdiääigist lii uáinimist meiddei eres kuávluin tavveen já nuorttiipiäláá kulttuurpirrâsist.</td>
    </tr>
    <tr>
      <td>Voidaan kuitenkin olettaa, että alueella eläneiden pyyntiyhteisöjen elämä on jatkunut lähes samanlaisena kuin ennenkin.</td>
      <td>Puáhtá kuittâg nabdeđ, et kuávlust aassâm pivdosiärváduvâi eellim lii jotkum masa siämmáálágánin ko ovdil-uv.</td>
    </tr>
    <tr>
      <td>Inarin Vuopajan ja Saamenmuseon asuinpaikoilta on saatu kolme keskirautakauteen viittaavaa radiohiiliajoitusta.</td>
      <td>Aanaar Vyeppee já Sämimuseo aassâmsoojijn láá finnâšum kulmâ koskâryevdiááigán čujotteijee radiočiđđâäigidem.</td>
    </tr>
    <tr>
      <td>Keskirautakautisten asuinpaikkojen löytäminen vaatisi Inarin alueella lisää arkeologisia tutkimuksia ja ajoituksia.</td>
      <td>Koskâryevdiáigásij aassâmsojij kavnâm vađâččij Aanaar kuávlust lase arkeologisijd tutkâmušâid já äigidmijd.</td>
    </tr>
    <tr>
      <td>Inarista on löytynyt vain yksi keskirautakaudelle ajoitettava metalliesine, rautainen väkipuukko.</td>
      <td>Anarist lii kavnum tuše ohtâ koskâryevdiááigán kullee meetaaltiŋgâ, ryevdist rahtum viehânijbe.</td>
    </tr>
    <tr>
      <td>Leukumaisen, 40 senttimetriä pitkän puukon lähimmät vastineet löytyvät Gotlannista, joten se kertonee eteläisistä yhteyksistä pohjoiselle alueelle.</td>
      <td>Nijbelágán, 40 seenti kukkosii niijbe aldemuuh váástuh kávnojeh Gotlandist, et tot mainâstâš maidnii máddáápiäláin ohtâvuođâin tavekuávloid.</td>
    </tr>
    <tr>
      <td>Myöhäisrautakaudella ilmestyy Pohjois-Fennoskandiassa uusi muinaisjäännöstyyppi, ns. suorakaiteen muotoinen liesilatomus, jota pidetään ensimmäisenä saamelaisperäisenä muinaisjäännöksenä.</td>
      <td>Maŋesryevdiääigi almostuvá Tave-Fennoskandiast uđđâ toovlášpasâttâshäämi, nk. neeljičievvâg aarrânpardattâh, mii nabdoo vuosmužžân sämmilâšvuálgusâžžân toovlášpasâttâssân.</td>
    </tr>
    <tr>
      <td>Inarista tunnetaan yli 30 liesilatomuskohdetta.</td>
      <td>Anarist láá tiäđust paijeel 30 aarrânpardattâhčuásáttâssâd.</td>
    </tr>
    <tr>
      <td>Latomuksen ympärillä on sijainnut kevytrakenteinen pistekota, josta kaivauksissa ei yleensä löydy enää mitään jälkiä.</td>
      <td>Aarrânpardattuv pirrâ lii lamaš keppâráhtusâš čuágástâhkuáti, mast kuáivumijn ij táválávt kavnuu innig maggaargin luoddâ.</td>
    </tr>
    <tr>
      <td>Latomuksia löytyy yksittäin, 2-3 ja usein myös 6-8 latomuksen ryhmissä.</td>
      <td>Arâneh kávnojeh ovtâimield, 2-3 já távjá meiddei 6-8 aarrânpardattuv juávkkun.</td>
    </tr>
    <tr>
      <td>Latomusten ryhmittyminen kertoo siitä, että pyyntiyhteisöillä on ollut yhteisiä kokoontumispaikkoja, mutta yhteisöt ovat ajoittain hajaantuneet myös pienempiin ryhmiin.</td>
      <td>Arânij čokijdem maainâst tast, et pivdosiärváduvâin láá lamaš ohtsiih litodemsajeh, mut siärváduvah láá meiddei pieđgânâm ucebáid juávhoid.</td>
    </tr>
    <tr>
      <td>Myöhäisrautakaudella (800 – 1300 jKr.) Inarin arkeologisessa materiaalissa kuvastuvat vilkkaat itäiset, läntiset ja eteläiset kauppayhteydet.</td>
      <td>Maŋesryevdiääigist (800 – 1300 mKr.) Aanaar arkeologisâš materiaalist spejâlisteh livkkáás nuorttiipiälááh, viestârpiälááh já máddáápiälááh kävppiohtâvuođah.</td>
    </tr>
    <tr>
      <td>Pohjoinen oli tuolloin monien tahojen intressien kohteena, sillä täältä saatiin vaihtokaupan välityksellä arvokkaita turkiksia.</td>
      <td>Tave lâi talle maaŋgâi kuávlui intressij čuásáttâssân, ko tääbbin finnij lonottâskäävpi ohtâvuođâst tivrâs čeevđijd.</td>
    </tr>
    <tr>
      <td>Inarin alueelta tunnetaan tuolta ajalta 20 metallilöytöä, joista erikoisimpina mainittakoon Miihkalinjärven pronssikoristeinen tuppipuukko, Ukonsaaren hopeinen ohimorengas sekä Nangunniemen neljä hopeista kaularengasta.</td>
      <td>Tallaa ääigist láá Aanaar kuávlust tiäđust 20 meetaalkavnâm, main eromâšumosin mainâšuvvojeh Mikkâljäävri pronssičiŋŋâsâš tuppânijbe, Äijihsuolluun siilbâst rahtum kiäđáášriegis sehe Naŋŋânjaargâ nelji siilbâst rahtum čeveriäggá.</td>
    </tr>
    <tr>
      <td>Keskiaika</td>
      <td>Koskâäigi</td>
    </tr>
    <tr>
      <td>Keskiajalla kaikki pohjoiset valtakunnat, Ruotsi, Norja ja Novgorod halusivat laajan Lapinmaan omistukseensa.</td>
      <td>Koskâääigi puoh taavaapiälááh väldikodeh, Ruotâ, Taažâ já Novgorod halijdii vijđes Sämieennâm olssis.</td>
    </tr>
    <tr>
      <td>Alkuvuosikymmenten kiistojen jälkeen Ruotsi ja Novgorod solmivat rauhan vuonna 1323 sekä Norja ja Novgorod rajasopimuksen vuonna 1326, ja näillä sopimuksilla pohjoiseen syntyi laajoja yhteisiä verotusalueita.</td>
      <td>Algâihelovoi tuárui maŋa Ruotâ já Novgorod čuolmâdáin ráávhu ive 1323 sehe Taažâ já Novgorod räjisopâmuš ive 1326, já tai sopâmušâiguin šoddii tavas vijđes ohtsiih viärukyeddimkuávluh.</td>
    </tr>
    <tr>
      <td>Inarin asukkaiden elämästä ei ole olemassa varsinaisia keskiaikaisia (1300 – 1550 jKr.) asiakirjalähteitä, vaan tiedot perustuvat edelleen arkeologiseen tutkimusmateriaaliin.</td>
      <td>Aanaar ässei elimist iä lah magarehkin koskâáigásiih (1300 – 1550 jKr.) äššikirjekäldeeh, pic tiäđuh vuáđuduveh ain-uv arkeologâlâš tutkâmušmateriaalin.</td>
    </tr>
    <tr>
      <td>Tuon ajan arkeologinen löytöaineisto on kuitenkin hyvin vähäistä.</td>
      <td>Tallaa ääigi arkeologâlâš kavnum amnâstâh lii kuittâg-uv uáli uccáá.</td>
    </tr>
    <tr>
      <td>Liesilatomus on myöhäisrautakautiseen tapaan edelleen tärkeä saamelainen muinaisjäännötyyppi.</td>
      <td>Aarrânpardattâh lii maŋesryevdiáigásii vyevi mield ain-uv tergâdis sämmilâš toovlášpasâttâshäämi.</td>
    </tr>
    <tr>
      <td>Latomusten levinnän perusteella Inarin alueella on elänyt useita pieniä pyyntiyhteisöjä.</td>
      <td>Pardattuvâi vijđesvuođâ vuáđuld láá Aanaar kuávlust aassâm maaŋgah ucebeh pivdosiärváduvah.</td>
    </tr>
    <tr>
      <td>Yhteisöjen elämä on ollut liikkuvaa ja joustavaa, ja asuinpaikkoja on saatettu vaihtaa useinkin.</td>
      <td>Siärváduvâi eellim lii lamaš lihâdeijee já njyebžil, já aassâmsoojijd láá puáhtám molsođ távjá-uv.</td>
    </tr>
    <tr>
      <td>Peuranpyynti, kalastus, keräily ja turkisten hankinta ovat elättäneet väestön kuten ennenkin.</td>
      <td>Koddepivdo, kyelipivdo, nuurrâm já čeevđij haahâm láá elettâm aalmug tegu ovdil-uv.</td>
    </tr>
    <tr>
      <td>Inarin alueen keskiaika loppuu 1550-luvulla, jolloin on kirjoitettu ensimmäiset Inarin saamelaisten elämää koskevat historialliset asiakirjat.</td>
      <td>Aanaar kuávlu koskâäigi nohá 1550-lovvoost. Talle láá čaallum vuosmuuh Aanaar sämmilij eellim kyeskee historjáliih äššikirjeh.</td>
    </tr>
    <tr>
      <td>Samoihin aikoihin saamelaisten asumusten luonne muuttuu, kun liesilatomusajan kevytrakenteisista kodista siirrytään talvikylien turvekatteisiin hirsikotiin. Eija Ojanlatva</td>
      <td>Siämmái aigij sämmilij aassâmviäsui häämi muttoo, ko sirdâšuvvoo aarrânpardattâhääigi keppâráhtusijn koođijn tälvisijdâi lovŋijguin mudârdum hirsâkoođijd Eija Ojanlatva</td>
    </tr>
    <tr>
      <td>Inarin Vuopaja.</td>
      <td>Aanaar Vyeppee.</td>
    </tr>
    <tr>
      <td>Inarin Nanguniemen hopearenkaat ajalta 1160-1280 AD.</td>
      <td>Aanaar Naŋŋânjaargâ silbârieggeeh ääigist 1160-1280 AD.</td>
    </tr>
    <tr>
      <td>Vuosille 1050-1300 ajoittuva, mahdollisesti Baltiasta peräisin oleva puukko Inarin Mihkaljärveltä.</td>
      <td>Ivvijd 1050-1300 áigáđuvvee, mahđulávt Baltiast vuálgusâš puuvko Aanaar Mikkâljäävrist. Äijihsuálui.</td>
    </tr>
    <tr>
      <td>Nukkumajoki</td>
      <td>Maassâd pajas</td>
    </tr>
  </table>
</html>
