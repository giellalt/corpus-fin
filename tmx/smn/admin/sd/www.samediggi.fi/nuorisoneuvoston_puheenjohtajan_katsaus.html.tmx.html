<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Nuorisoneuvoston puheenjohtajan katsaus</td>
        <td>Nuorâirääđi saavâjođetteijee kejâstâh</td>
      </tr>
      <tr>
        <td>Aloittaessani nuorisoneuvoston puheenjohtajana en osannut kuvitella kevään olevan tällainen.</td>
        <td>Ko mun algâttim nuorâirääđi saavâjođetteijen, te jiem máttám jurdâččiđ, ete kiđđâ lii tággáár.</td>
      </tr>
      <tr>
        <td>Nuorisoneuvoston uusiin jäseniin, projekteihin, yhteistyökumppaneihin ja muihin tehtäviin on joutunut tutustumaan etänä.</td>
        <td>Nuorâirääđi uđđâ jesânáid, projektáid, ohtsâšpargokuoimijd já eres pargoid lii kolgâm uápásmuđ káidusin.</td>
      </tr>
      <tr>
        <td>Nuorisoneuvosto jäsenet eivät ole vielä kertaakaan tavannut kasvokkain, mutta toivottavasti siihen saadaan muutos alkavan syksyn aikana.</td>
        <td>Nuorâirääđi jesâneh iä lah vala ohtiigin teivâm njunáluvâi, mutâ tuáivu mield toos šadda nubástus taan čoovčâ ääigi.</td>
      </tr>
      <tr>
        <td>Erikoisesta keväästä huolimatta työ saamelaisnuorten eteen ei ole keskeytynyt.</td>
        <td>Eromâš kiiđâst peerusthánnáá pargo säminuorâi oovdân ij lah koskâldum.</td>
      </tr>
      <tr>
        <td>Saamelaisnuorten oikeuksia ja osallisuutta on pyritty vahvistamaan monin eri tavoin.</td>
        <td>Säminuorâi vuoigâdvuođâid já uásálistem láá viggâm nanodiđ maaŋgânáál.</td>
      </tr>
      <tr>
        <td>Oppivelvollisuuden pidentämistä, ilmastolain ja saamelaiskäräjälain uudistamista on jatkettu koko kevään ajan virkamiestasolla.</td>
        <td>Oppâkenigâsvuođâ kuhedem, šoŋŋâdâhlaavâ já sämitiggelaavâ uđâsmittem láá jotkum oles kiiđâ virgeolmooštääsist.</td>
      </tr>
      <tr>
        <td>Nuorisoneuvosto onkin osallistunut oppivelvollisuuden pidentämistä koskevan lausunnon valmisteluun yhdessä Saamelaiskäräjien 1. varapuheenjohtajan, koulutussihteerin ja koulutus- ja oppimateriaali lautakunnan kanssa.</td>
        <td>Nuorâirääđi lii-uv uásálistám oppâkenigâsvuođâ kuhheedmân kyeskee ciälkkámuš valmâštâlmân oovtâst Sämitige 1. värisaavâjođetteijein, škovlimčällein já škovlim- já oppâmateriaallävdikuddijn.</td>
      </tr>
      <tr>
        <td>Järjestimme myös Ympäristöministeriön kanssa kuulemistilaisuuden saamelaisnuorille koskien ilmastolain uudistamista.</td>
        <td>Mij lep meid ornim pirâsministeriöin kuullâmtilálâšvuođâ säminuoráid šoŋŋâdâhnubástus uđâsmittem háárán.</td>
      </tr>
      <tr>
        <td>Tilaisuus järjestettiin etäyhteyksin.</td>
        <td>Tilálâšvuotâ uárnejui káidusohtâvuođâiguin.</td>
      </tr>
      <tr>
        <td>Erikoinen kevät on tuonut myös mahdollisuuksia.</td>
        <td>Eromâš kiđđâ lii puáhtám meid máhđulâšvuođâid.</td>
      </tr>
      <tr>
        <td>Olemme kouluttautuneet nuorisoneuvoston kanssa yhteistyössä Ihmisoikeusliiton kanssa.</td>
        <td>Mij lep škuávlejum nuorâirađđijn oovtâstpargoost Olmoošvuoigâdvuotâlittoin (Ihmisoikeusliitto).</td>
      </tr>
      <tr>
        <td>Olemme myös ottaneet käyttöön uusia alustoja työskentelyä varten ja tavanneet matalalla kynnyksellä nuoriso- ja saamelaisjärjestöjä etänä.</td>
        <td>Mij lep meid váldám anon uđđâ porgâmvuovijd já teivâm káidusin nuorâi- já sämmilâšservijguin.</td>
      </tr>
      <tr>
        <td>Etätyöskentely on helpottanut ja nopeuttanut tapaamisia.</td>
        <td>Káidusporgâm lii älkkeedittâm já jođálmittâm teivâdmijd.</td>
      </tr>
      <tr>
        <td>Etätapaaminen ei ikinä korvaa kasvokkain tapaamista, mutta tuo lisää aikaa eri toimiin, kun ei tarvitse aina matkustaa satoja kilometrejä tunnin parin mittaista tapaamista varten.</td>
        <td>Káidusin teivâm ij kuássin lah siämmáš ko njunáluvâi teivâm, mutâ tot addel lase ääigi sierâ toimáid, ko ij taarbâš ain mađhâšiđ čuođijd kilomeetterijd muádi tiijme teivâm várás.</td>
      </tr>
      <tr>
        <td>Etätyöskentely on erinomainen lisä kasvokkain tehdyille tapaamisille ja tekee työskentelystä tiiviimpää ja näin myös osin tehokkaampaa.</td>
        <td>Káidusporgâm lii eromâš lase njunáluvâi tohhum teivâdmáid já taha porgâmist intensiivlub já návt meid uásild pehtilub.</td>
      </tr>
      <tr>
        <td>Yksi nuorisoneuvoston suurimmista asioista kevään aikana oli yhteinen kannanotto hallituspuolueiden nuorisojärjestöjen kanssa, ”Kaivoksille ei tilaa saamelaisten kotiseutualueella”.</td>
        <td>Ohtâ nuorâirääđi stuárráámusijn aašijn kiđđuv lâi ohtsâš uáivilalmottâs haldâttâspiäláduvâi nuorâirađijguin, ”Kuáivuttuvváid ij saje sämmilij päikkikuávlust”.</td>
      </tr>
      <tr>
        <td>Kannanotolla toimme Suomen valtion hallitukselle selvän kannan: kaivoksille ei ole tilaa, olemme kyllästyneitä neuvottelemaan aiheesta uudelleen ja uudelleen.</td>
        <td>Uáivilalmottâssáin mij puovtijm Suomâ staatâ haldâttâsân čielgâ uáivil: kuáivuttuvváid ij lah saje, mij lep tulkkum ráđádâllâđ fáádást ain uđđâsist.</td>
      </tr>
      <tr>
        <td>Hietakeron aluevarausta ei ole vielä peruttu, joten työtä on edelleen tehtävänä.</td>
        <td>Hietakero kuávluväridem ij lah vala roččum, te pargo lii ain porgâmnáál.</td>
      </tr>
      <tr>
        <td>Hietakeron paikallisilla on kuitenkin vahva tuki niin oman yhteisönsä, kuin myös valtaväestön keskuudessa.</td>
        <td>Hietakero páihálijn ulmuin lii kuittâg noonâ toorjâ nuuvt sii jieijâs siärváduv ko meid válduaalmug juávhust.</td>
      </tr>
      <tr>
        <td>Nuorisoneuvoston ja hallituspuolueiden kannanotto on luettavissa nuorisoneuvoston nettisivuilla .</td>
        <td>Nuorâirääđi já haldâttâspiäláduvâi uáivilalmottâs puáhtá luuhâđ nuorâirääđi nettisiijđoin.</td>
      </tr>
      <tr>
        <td>Osallistuin kesäkuussa Saamelaiskäräjien toiseen täysistuntoon nuorisoneuvoston edustajana.</td>
        <td>Mun uásálistim kesimáánust Sämitige nube tievâsčuákkimân nuorâirääđi ovdâsteijen.</td>
      </tr>
      <tr>
        <td>Olen myös osallistunut SPN:n hallituksen kokouksiin kevään ja alkukesän aikana.</td>
        <td>Mun lam meid uásálistám SPR stiivrâ čuákkimáid kiiđâ já algâkeesi ääigi.</td>
      </tr>
      <tr>
        <td>SPN:n hallitus on syksyllä 2019 tehnyt päätöksen kutsua nuorten lautakunnan edustaja kokouksiinsa nuorten asioiden asiantuntijan roolissa.</td>
        <td>SPR stivrâ lii čohčuv 2019 toohâm miärádâs pivdeđ nuorâi lävdikode ovdâsteijee čuákkimáid nuorâi aašij äššitobdee roolist.</td>
      </tr>
      <tr>
        <td>Lisäksi nuorten edustaja kutsutaan jatkossa myös SPR:n täyskokouksiin.</td>
        <td>Toos lasseen nuorâi ovdâsteijee pivdoo puátteevuođâst meid SPR olesčuákkimáid.</td>
      </tr>
      <tr>
        <td>Tällä tavalla SPN:n tavoitteena on vahvistaa ja lisätä saamelaisnuorten osallistumista ja vaikutusmahdollisuuksia sekä lisätä nuorten kuuluvuutta saamelaisyhteisöön.</td>
        <td>Tienávt SPR ulmen lii nanodiđ já lasettiđ säminuorâi uásálistem já vaikuttemmáhđulâšvuođâid sehe lasettiđ nuorâi kullum sämisiärvádâhân.</td>
      </tr>
      <tr>
        <td>SPN:n alainen nuorisoneuvosto järjestää kahden vuoden välein Pohjoismaisen saamelaisnuorten konferenssin.</td>
        <td>SPR vuálásâš nuorâirääđi uárnee kyevti ive kooskâi Tave-eennâmlii säminuorâi konferens.</td>
      </tr>
      <tr>
        <td>Konferenssi järjestetään yhteistyönä Norjan, Ruotsin ja Suomen Saamelaiskäräjien nuorisotoimijoiden kanssa.</td>
        <td>Konferens uárnejuvvoo oovtâstpargoost Taažâ, Ruotâ já Suomâ Sämitiigij nuorâituáimeiguin.</td>
      </tr>
      <tr>
        <td>Konferenssi oli tarkoitus järjestää Inarissa 13-14.8.2020, mutta se on päätetty siirtää koronaviruspandemian vuoksi myöhemmäksi.</td>
        <td>Konferens lâi tárguttâs orniđ Anarist 13-14.8.2020, mutâ lii meridum, ete tot uárnejuvvoo koronaviruspandemia tiet maŋeláá.</td>
      </tr>
      <tr>
        <td>Konferenssin teemaksi on päätetty ilmastonmuutos.</td>
        <td>Konferens teeman lii meridum šoŋŋâdâhnubástus.</td>
      </tr>
      <tr>
        <td>Nuorisoneuvosto selvittää mahdollisuuksia järjestää konferenssi tai sen osia etänä.</td>
        <td>Nuorâirääđi seelvât máhđulâšvuođâid orniđ konferens teikâ ton oosijd káidusin.</td>
      </tr>
      <tr>
        <td>Järjestimme kesäkuussa myös puheenjohtajien kyselytunnin ryhmächatissä, johon osallistuivat kaikki kolme Saamelaiskäräjien puheenjohtajaa.</td>
        <td>Mij ornijm kesimáánust meid saavâjođetteijei koijâdâllâmtiijme juávkkuchat peht, já toos uásálistii puoh kulmâ Sämitige saavâjođetteijee.</td>
      </tr>
      <tr>
        <td>Kyseinen chat oli myös ensimmäinen chattimme, johon oli mahdollisuus osallistua kolmella saamen ja suomen kielellä yhtä aikaa.</td>
        <td>Tot chat lâi meid mii vuossâmuš chat, moos puovtij uásálistiđ kuulmâ sämikielân já suomâkielân siämmáá ääigi.</td>
      </tr>
      <tr>
        <td>Heinäkuussa järjestimme kesäkuulumisia-ryhmächatin kolmella saamenkielellä.</td>
        <td>Syeinimáánust mij ornijm kesikulâmeh-juávkkuchat kuulmâ sämikielân.</td>
      </tr>
      <tr>
        <td>Chat-toimintaa kehitetään koko ajan ja tulevaisuudessa on tarkoituksena järjestää ryhmächatteja erilaisilla teemoilla.</td>
        <td>Chat-toimâ ovdeduvvoo ubâ paje já puátteevuođâst lii ulmen orniđ juávkkuchat-savâstâlmijd sierâlágán teemain.</td>
      </tr>
      <tr>
        <td>Kesän aikana olemme myös päivittäneet nuorisoneuvoston tieto – ja neuvontasivustoa.</td>
        <td>Keesi ääigi mij lep meid peividâm nuorâirääđi tiätu- já ravvimsiijđoid.</td>
      </tr>
      <tr>
        <td>Nuor.fi sivut on kehitetty osana DigiÁrran hanketta, jonka tarkoituksena on kehittää saamenkielistä, saamelaisnuorille tarkoitettua tieto- ja neuvontapalvelua ja digitaalista nuorisotyötä.</td>
        <td>Nuor.fi siijđoh láá ovdedum uássin DigiÁrran haavâ, mon ulmen lii ovdediđ sämikielâlii, säminuoráid uáivildum tiätu- já ravvimpalvâlem já digitaallii nuorâipargo.</td>
      </tr>
      <tr>
        <td>Lisätietoja:</td>
        <td>Lasetiäđuh:</td>
      </tr>
      <tr>
        <td>Anni-Sofia Niittyvuopio Nuorisoneuvoston puheenjohtaja anni-sofia.niittyvuopio(at)samediggi.fi</td>
        <td>Anni-Sofia Niittyvuopio Nuorâirääđi saavâjođetteijee anni-sofia.niittyvuopio(at)samediggi.fi</td>
      </tr>
      <tr>
        <td>www.nuor.fi</td>
        <td>www.nuor.fi</td>
      </tr>
      <tr>
        <td>Kuva: Mari Molkoselkä</td>
        <td>Kove: Mari Molkoselkä</td>
      </tr>
    </table>
  </body>
</html>
