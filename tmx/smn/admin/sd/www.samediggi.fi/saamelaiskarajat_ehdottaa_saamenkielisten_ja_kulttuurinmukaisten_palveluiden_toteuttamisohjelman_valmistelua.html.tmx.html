<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjät ehdottaa saamenkielisten ja kulttuurinmukaisten palveluiden toteuttamisohjelman valmistelua</td>
        <td>Sämitigge iävtut sämikielâlij já kulttuurmiäldásij palvâlusâi olášuttemvuávám valmâštâllâm</td>
      </tr>
      <tr>
        <td>Saamelaiskäräjät lausui Lapin hyvinvointialueen strategialuonnoksesta.</td>
        <td>Sämitigge ceelhij Laapi pyereestvaijeemkuávlu strategiahammiittâsâst.</td>
      </tr>
      <tr>
        <td>Saamelaiskäräjät ehdottaa, että saamenkielisten palveluiden toteuttamisohjelma liitettäisiin osaksi strategiaa.</td>
        <td>Sämitigge iävtut, ete sämikielâlij palvâlusâi olášuttemvuávám valduuččij strategia uássin.</td>
      </tr>
      <tr>
        <td>Saamelaiskäräjät tuo lausunnossaan esiin huolen siitä, ettei esitetyssä hyvinvointialueen strategialuonnoksessa tuoda tarpeeksi hyvin esiin hyvinvointialueen strategisia tavoitteita suhteessa saamelaisväestöön.</td>
        <td>Sämitigge puáhtá ciälkkámušâstis oovdân huolâ tast, ete pyereestvaijeemkuávlu iävtuttum strategiahammiittâsâst iä pyevti tuárvi pyereest oovdân pyereestvaijeemkuávlu strategisijd uulmijd sämiaalmug háárán.</td>
      </tr>
      <tr>
        <td>Luonnoksessa ei myöskään tule esiin muut hyvinvointialueen lakisääteiset vastuut, kuten muun muassa velvoitteet suhteessa saamelaisten kielellisiin oikeuksiin tai se, miten hyvinvointialue aikoo niitä strategisesti toteuttaa.</td>
        <td>Hammiittâsâst iä meid puáđi oovdân pyereestvaijeemkuávlu eres lahâaasâtliih ovdâsvástádâsah, tego eereeb iärrás kenigâsvuođah sämmilij kielâlij vuoigâdvuođâi háárán tâi tot, ete maht pyereestvaijeemkuávlu áigu taid strategisávt olášuttiđ.</td>
      </tr>
      <tr>
        <td>Saamelaiskäräjien mielestä strategiassa olisi pitänyt selkeämmin tuoda esiin strategiset tavoitteet ja toimet, jotka linjaavat hyvinvointialueen näkemyksiä saamelaisia koskevissa kysymyksissä.</td>
        <td>Sämitige mielâst strategiast liččii puáhtám čielgâsubbooht pyehtiđ oovdân strategisijd uulmijd já tooimâid, moh čielgejeh pyereestvaijeemkuávlu uáinuid sämmiláid kyeskee koččâmušâin.</td>
      </tr>
      <tr>
        <td>Kielellisten oikeuksien toteutuminen hyvinvointialueen palveluiden järjestämisessä ja tuottamisessa</td>
        <td>Kielâlij vuoigâdvuođâi olášume pyereestvaijeemkuávlu palvâlusâi orniimist já pyevtitmist</td>
      </tr>
      <tr>
        <td>Lapin hyvinvointialueen strategiassa tulee huomioida kielellisten oikeuksien toteutuminen hyvinvointialueen palveluiden järjestämisessä ja tuottamisessa.</td>
        <td>Laapi pyereestvaijeemkuávlu strategiast kalga väldiđ huámmášumán kielâlij vuoigâdvuođâi olášume pyereestvaijeemkuávlu palvâlusâi orniimist já pyevtitmist.</td>
      </tr>
      <tr>
        <td>Saamelaiskäräjät ehdottaa siksi strategiaan tarkempaa, ylemmän tason linjausta siitä, miten hyvinvointialue aikoo turvata palvelut saamelaisille, huomioida saamelaisväestö strategiassa ja edistää saamelaisia koskevia palveluita.</td>
        <td>Sämitigge iävtut tondiet strategian tärkkilub, aaleeb tääsi linjim tast, ete maht pyereestvaijeemkuávlu áigu turviđ palvâlusâid sämmiláid, väldiđ sämiaalmug huámmášumán strategiast já ovdediđ sämmiláid kyeskee palvâlusâid.</td>
      </tr>
      <tr>
        <td>Siksi Saamelaiskäräjät ehdottaa, että strategiaan lisätään seuraava lause:</td>
        <td>Tondiet Sämitigge iävtut, ete strategian lasettuvvoo čuávuvâš ceelhâ:</td>
      </tr>
      <tr>
        <td>Saamelaisten lainsäädännöllinen asema, kulttuuri-itsehallinto, kielelliset ja kulttuuriset oikeudet ja saamenkielisten palveluiden saatavuuden turvaaminen otetaan asianmukaisesti huomioon hallinnossa, palvelujen järjestämisessä ja tuottamisessa.</td>
        <td>Sämmilij laavâst meridum sajattâh, kulttuurjiešhaldâšem, kielâliih já kulttuurliih vuoigâdvuođah já sämikielâlij palvâlusâi finnim turvim váldojeh ääšimiäldásávt huámmášumán haldâttuvâst, palvâlusâi orniimist já pyevtitmist.</td>
      </tr>
      <tr>
        <td>Saamenkielisten ja kulttuurinmukaisten palveluiden järjestämiseen toteuttamissuunnitelma</td>
        <td>Sämikielâlij já kulttuurmiäldásij palvâlusâi orniimân olášuttemvuávám</td>
      </tr>
      <tr>
        <td>Saamelaiskäräjät esittää, jotta strategia olisi tehokas ja vaikuttava saamenkielisten ja kulttuurinmukaisten palveluiden tuottamisen ja edistämisen kannalta, tulisi strategiaan sisällyttää saamenkielisten palveluiden toteuttamisohjelma.</td>
        <td>Sämitigge ana, ete vâi strategia ličij pehtilis já ávhálâš sämikielâlij já kulttuurmiäldásij palvâlusâi pyevtittem já ovdedem tááhust, te strategian kolgâččii väldiđ sämikielâlij palvâlusâi olášuttemvuávám.</td>
      </tr>
      <tr>
        <td>Saamenkielisten palveluiden toteuttamisohjelma kokoaisi saamenkielisten ja kulttuurinmukaisten palveluita koskevia toimenpiteitä.</td>
        <td>Sämikielâlij palvâlusâi olášuttemvuávám čokkiiččij sämikielâláid já kulttuurmiäldásáid palvâlussáid kyeskee tooimâid.</td>
      </tr>
      <tr>
        <td>Se toimisi myös strategian toteutumisen valvontamekanismina ja tukisi saamelaisia koskevaa strategisten tavoitteiden toteuttamista.</td>
        <td>Tot toimâččij meid strategia olášume čuávvummekanismin já tuárjuččij sämmiláid kyeskee strategisij uulmij olášume.</td>
      </tr>
      <tr>
        <td>Saamelaiskäräjät näkee, että erillinen toteuttamisohjelma on välttämätön, jotta hyvinvointialue sitoutuu saamelaisten palveluiden toteutumiseen ja edistämiseen.</td>
        <td>Sämitigge ana, ete sierâ olášuttemvuávám lii velttidmettum, vâi pyereestvaijeemkuávlu čonâdât sämmilij palvâlusâi olášumán já oovdedmân.</td>
      </tr>
      <tr>
        <td>Saamelaiskäräjien kokemuksen mukaan saamelaisiin kohdistuvien toimenpiteiden toteuttaminen jää yksittäisten työntekijöiden varaan, jos toimenpiteistä ei ole erillisiä mainintoja strategisissa asiakirjoissa.</td>
        <td>Sämitige feerim mield sämmiláid čyeccee tooimâi olášuttem páácá ovtâskâs pargei tuáhá, jis tooimâin iä lah sierâ mainâšumeh strategisijn äššikirjijn.</td>
      </tr>
      <tr>
        <td>Esityksen mukaan toteuttamisohjelma toimisi ohjaavana asiakirjana päättäjille ja valmistelijoille.</td>
        <td>Iävtuttâs mield olášuttemvuávám toimâččij räđđejeijee äššikirjen merideijeid já aašij valmâštâlleid.</td>
      </tr>
      <tr>
        <td>Saamelaiskäräjät tukee ehdotettuja linjauksia</td>
        <td>Sämitigge tuárju iävtuttum linjáid</td>
      </tr>
      <tr>
        <td>Saamelaiskäräjät on tyytyväinen strategialuonnoksen saamelaisia koskeviin merkintöihin, vaikka kaipaa tarkempia esityksiä saamelaisia koskevista laajemmista tavoitteista.</td>
        <td>Sämitigge lii tuđâvâš strategiahammiittâs sämmiláid kyeskee merkkiimáid, veikâ käibid-uv tärhibijd iävtuttâsâid vijđásub uulmijn sämmilij háárán.</td>
      </tr>
      <tr>
        <td>Lisäksi Saamelaiskäräjät on tyytyväinen siihen, että strategiassa on maininta saamenkielisten palveluiden kehittämistyöstä, saamenkielisestä viestinnästä, linjauksista koskien hyvinvointia ja saamenkielisestä henkilöstöstä.</td>
        <td>Sämitigge lii meid tuđâvâš toos, ete strategiast láá mainâšum sämikielâlij palvâlusâi ovdedempargo, sämikielâlâš viestâdem já merkkiimeh, moh kyeskih pyereestvajemân já sämikielâláid pargeid.</td>
      </tr>
      <tr>
        <td>Saamelaiskäräjät kannattaa esitettyjä kirjauksia.</td>
        <td>Sämitigge kyeddit iävtuttum merkkiimijd.</td>
      </tr>
      <tr>
        <td>Lue Saamelaiskäräjien lausunto Lapin hyvinvointialueen strategialuonnoksesta</td>
        <td>Luuvâ Sämitige ciälkkámuš Laapi pyereestvaijeemkuávlu strategiahammiittâsâst</td>
      </tr>
      <tr>
        <td>Lisätietoja:</td>
        <td>Lasetiäđuh:</td>
      </tr>
      <tr>
        <td>Tuomas Aslak Juuso Puheenjohtaja puh. 040 687 3394 tuomas.juuso@samediggi.fi</td>
        <td>Tuomas Aslak Juuso Saavâjođetteijee puh. 040 687 3394 tuomas.juuso@samediggi.fi</td>
      </tr>
      <tr>
        <td>Anne Länsman-Magga Sosiaali- ja terveyssihteeri puh. 010 839 3128 / 040 182 9998 anne.lansman-magga@samediggi.fi</td>
        <td>Anne Länsman-Magga Sosiaal- já tiervâsvuođâčällee puh. 010 839 3128 / 040 182 9998 anne.lansman-magga@samediggi.fi</td>
      </tr>
      <tr>
        <td>Anne Kirste Aikio Saamen kieliturvasihteeri puh. 010 839 3124 / 040 707 5626 anne-kirste.aikio@samediggi.fi</td>
        <td>Anne Kirste Aikio Säämi kielâtorvočällee puh. 010 839 3124 / 040 707 5626 anne-kirste.aikio@samediggi.fi</td>
      </tr>
    </table>
  </body>
</html>
