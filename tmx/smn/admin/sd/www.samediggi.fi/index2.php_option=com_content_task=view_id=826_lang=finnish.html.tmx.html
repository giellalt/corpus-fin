<?xml version='1.0' encoding='utf-8'?>
<html>
  <table border="2">
    <tr>
      <td>Saamelaiskäräjien hallituksen kokouksen päätöksiä</td>
      <td>Sämitige stiivrâ čuákkim miärádâsah</td>
    </tr>
    <tr>
      <td>Saamelaiskäräjien hallitus kokoontui 5.3.</td>
      <td>Sämitige stivrâ čokkânij 5.3.2014 Anarist.</td>
    </tr>
    <tr>
      <td>Kokouksen asialistalla oli virkavalintoja sekä lausuntoja.</td>
      <td>Čuákkim äššilistoost lijjii virgevaljiimeh sehe ciälkkámušah</td>
    </tr>
    <tr>
      <td>Saamelaiskäräjien hallitus päätti valita vakituiseen toimistosihteerin virkaan Laila Aikion Inarista.</td>
      <td>Sämitige stivrâ meridij valjiđ fastâ toimâttâhčällee viirgán Laila Aikio Anarist.</td>
    </tr>
    <tr>
      <td>Virkaa haki seitsemän henkilöä.</td>
      <td>Virge uccii čiččâm olmožid.</td>
    </tr>
    <tr>
      <td>Toimistosihteerin tehtävinä on mm. asiakirja- ja taloushallintoon liittyvät tehtävät.</td>
      <td>Toimâttâhčällee pargon láá el. äššikirje- já ekonomiahaldâttâhân lohtâseijee pargoh.</td>
    </tr>
    <tr>
      <td>Saamelaiskäräjien hallitus päätti valita vakituiseen ympäristösihteerin virkaan Anni-Helena Ruotsalan Helsingistä äänin 4-1. Virkaa haki yhdeksän henkilöä.</td>
      <td>Sämitige stivrâ meridij valjiđ fastâ pirâsčällee viirgán Anni-Helena Ruotsala Helsigist jienâiguin</td>
    </tr>
    <tr>
      <td>Ympäristösihteerin tehtävänä on mm. kaivoslain toimeenpanoon ja biodiversiteettisopimuksen toimeenpanoon liittyvät tehtävät.</td>
      <td>4-1. Virge uccii oovce olmožid. Pirâsčällee pargon láá el. ruukilaavâ olášutmân já biodiversiteetsopâmuš olášutmân lohtâseijee pargoh.</td>
    </tr>
    <tr>
      <td>Ympäristösihteeri toimii esittelijänä elinkeino- ja oikeuslautakunnassa.</td>
      <td>Pirâsčällee tuáimá oovdânpyehten iäláttâs- já vuoigâdvuođâlävdikoddeest.</td>
    </tr>
    <tr>
      <td>Aluekehitystä ohjaavan lain mukaan saamelaiskäräjät laatii Lapin maakuntaohjelman saamelaiskulttuuriosion.</td>
      <td>Kuávluovdedem stivrejeijee laavâ mield sämitigge ráhtá Laapi eennâmkoddeohjelm sämikulttuuruási.</td>
    </tr>
    <tr>
      <td>Maakuntaohjelma ohjaa maakunnan aluekehitystä ja asettaa tavoitetilan maakunnan kehitykselle.</td>
      <td>Eennâmkoddeohjelm stivree eennâmkode kuávluovdedem já aasât mittomeeri eennâmkode oovdedmân.</td>
    </tr>
    <tr>
      <td>Lapin maakuntaohjelma on uudistettu Lapin liitossa Lappi-sopimuksessa.</td>
      <td>Laapi eennâmkoddeohjelm lii uđâsmittum Laapi littoost Lappi-sopâmušâst.</td>
    </tr>
    <tr>
      <td>Saamelaiskäräjien hallitus hyväksyi kokouksessaan saamelaiskulttuuriosion.</td>
      <td>Sämitige stivrâ tuhhiittij čuákkimistis sämikulttuuruási.</td>
    </tr>
    <tr>
      <td>Osiossa on visio vuoteen 2040 sekä saamelaiskulttuurisopimus.</td>
      <td>Uásist lii uáinus ihán 2040 sehe sämikulttuursopâmuš.</td>
    </tr>
    <tr>
      <td>Saamelaiskäräjät on asettanut kuusi strategista valintaa saamelaiskulttuurin kehittämiseksi maakuntaohjelman toimikautena 2014-2017. Valinnat ovat: elinvoimaiset perinteiset elinkeinot ja perinteinen tieto, TäŠlvvsijdd – elävän kolttasaamelaisen kulttuurin keskus, palvelurakenne toimivaksi, saamelaiskulttuurin mukainen koulutuspolku, kieli ja kulttuurinen rikkaus sekä lasten ja nuorten Sápmi.</td>
      <td>Sämitigge lii asâttâm kuttâ strategisâš valjim sämikulttuur oovdedmân eennâmkoddeohjelm toimâpaje ääigi 2014-2017. Valjiimeh láá: eellimvuáimáliih ärbivuáváliih iäláttâsah já ärbivuáválâš tiätu, TäŠlvvsijdd – ellee nuorttâlii kulttuur kuávdáš, palvâlemrááhtus tuáimen, sämikulttuur miäldásâš škovlimpäälgis, kielâ já kulttuurlâš rigesvuotâ sehe párnái já nuorâi Säämi.</td>
    </tr>
    <tr>
      <td>Hallitus hyväksyi lausunnon sosiaali- ja terveyshuollon järjestämislaiksi.</td>
      <td>Stivrâ tuhhiittij ciälkkámuš sosiaal- já tiervâsvuođâhuolâttâs ornimlaahân.</td>
    </tr>
    <tr>
      <td>Esityksen mukaan Sosiaali- ja terveysalueet muodostuvat maakuntien keskuskaupunkien sekä erikseen määriteltävien yli 50 000 asukkaan kuntien pohjalle.</td>
      <td>Oovdânpyehtim mield Sosiaal- já tiervâsvuođâkuávluh šaddeh eennâmkuudij kuávdáškaavpugij sehe sierâ meridum paijeel 50 000 ässee kieldâi vuáđun.</td>
    </tr>
    <tr>
      <td>Käytännössä saamelaisten kotiseutualue kuuluisi tässä mallissa Rovaniemeltä johdettuun sosiaali- ja terveysalueeseen.</td>
      <td>Keevâtlávt sämikuávlu kulâččij taan maalist sosiaal- já tiervâsvuođâkuávlun, mon jođetteh Ruávinjaargâst.</td>
    </tr>
    <tr>
      <td>Sosiaali- ja terveysalueiden sisällä voi olla myös perustason alueita, joilla on järjestämisvastuu osasta sosiaalihuoltoa sekä perusterveydenhuollosta ja eräissä tapauksissa myös joistakin erikoissairaanhoidon palveluista.</td>
      <td>Sosiaal- já tiervâsvuođâkuávlui siste pyehtih leđe meid vuáđutääsi kuávluh, main lii ornimovdâsvástádâs uásist sosiaalhuolâttâs sehe vuáđutiervâsvuođâhuolâttâsâst já motomijn tábáhtusâin meid motomijn spesiaalpyecceetipšo palvâlusâin.</td>
    </tr>
    <tr>
      <td>Perustason alue voidaan muodostaa vähintään noin 20 000 asukkaan kunnan pohjalle.</td>
      <td>Vuáđutääsi kuávlu puáhtá vuáđudiđ ucemustáá suulân 20 000 ässee kieldâ vuáđun.</td>
    </tr>
    <tr>
      <td>Saamelaisten kotiseutualueen väestö ei riitä muodostamaan perustason aluetta.</td>
      <td>Sämikuávlu aalmug ij pijssáá vuáđudiđ vuáđutääsi kuávlu.</td>
    </tr>
    <tr>
      <td>Sosiaali- ja terveydenhuollon laajempien alueellisten ja kansallisten tehtävien koordinoimiseksi ja hoitamiseksi on lisäksi viisi erityisvastuualuetta., joiden tehtävänä on ohjata ja sovittaa yhteen sosiaali- ja terveysalueiden ja perustason alueiden toimintaa ja niiden järjestämiä palveluja.</td>
      <td>Sosiaal- já tiervâsvuođâhuolâttâs vijđásub kuávlulij já aalmuglij pargoi koordinistmân já tipšomân láá lasseen vittâ sierânâsovdâsvástádâskuávluh, moi pargon lii stivriđ já oohtânheiviittiđ sosiaal- já tiervâsvuođâkuávlui já vuáđutääsi kuávlui tooimâ já tai ornim palvâlusâid.</td>
    </tr>
    <tr>
      <td>Käytännössä esitys tarkoittaisi sitä, että koko Pohjois-Suomi kuuluisi Oulusta johdettuun erityisvastuualueeseen.</td>
      <td>Keevâtlávt oovdânpyehtim uáivildiččij tom, ete ubâ Tave-Suomâ kuláččij sierânâsovdâsvástádâskuávlun, mon jođetteh Oulust.</td>
    </tr>
    <tr>
      <td>Saamelaiskäräjät on huolissaan siitä, että esityksen vaikutuksia ja eri vaihtoehtojen vaikutuksia ei ole riittävästi tutkittu eikä selvitetty.</td>
      <td>Sämitigge lii huolâstum tast, ete oovdânpyehtim vaikuttâsah já sierâ molsâiävtui vaikuttâsah iä lah tuárvi tutkum ijge selvâttum.</td>
    </tr>
    <tr>
      <td>Eri vaihtoehtojen kustannukset ja taloudelliset vaikutukset tulisi laskea ja laskentaperusteet tulisi olla julkisesti arvioitavissa, jotta eri järjestämisvaihtoehtoja voi todellisuudessa arvioida.</td>
      <td>Sierâ molsâiävtui kuástádâsâid já ekonomâlijd vaikuttâsâid kolgâččij rekinistiđ já rekinistemvuáđustâsah kolgâččii leđe almolávt árvuštemnáál, vâi sierâ ornimmolsâiävtuid puávtâččij tuođâlávt árvuštâllâđ.</td>
    </tr>
    <tr>
      <td>Saamelaiskäräjät pitää hyvin suurena puutteena sitä, että lain yhteydessä ei ole pohdittu sosiaali- ja terveyspalvelujen rahoituksen kehittämistä.</td>
      <td>Sämitigge ana uáli stuorrâ väännin tom, ete laavâ ohtâvuođâst ij lah suogârdum sosiaal- já tiervâsvuođâpalvâlusâi ruttâdem ovdedem.</td>
    </tr>
    <tr>
      <td>Saamelaiskäräjät pitää esitystä ongelmallisena saamelaisten kielellisten ja kulttuuristen perusoikeuksien sekä kunnallisen itsehallinnon näkökulmasta.</td>
      <td>Sämitigge ana oovdânpyehtim čuolmâlâžžân sämmilij kielâlij já kulttuurlij vuáđuvuoigâdvuođâi sehe kieldâlâš jiešhaldâšem uáinust.</td>
    </tr>
    <tr>
      <td>Hallituksen esitysluonnos ei myöskään huomioi lainkaan mahdollisuuksia järjestää palveluita rajat ylittävänä yhteistyönä.</td>
      <td>Haldâttâs oovdânpyehtimhammiittâs ij meid vääldi ollágin vuotân máhđulâšvuođâid orniđ palvâlusâid raajijd rastaldittee oovtâstpargon.</td>
    </tr>
    <tr>
      <td>Esitys johtaisi saamelaisten kotiseutualueen osalta palvelujen keskittymiseen, etäisyyksien kasvamiseen ja mahdollisesti myös saamen kielisten palvelujen heikkenemiseen.</td>
      <td>Oovdânpyehtim jođettiččij sämikuávlu uásild palvâlusâi čokkânmân, kooskâi šoddâmân já máhđulávt meid sämikielâlij palvâlusâi hiäjuusmân.</td>
    </tr>
    <tr>
      <td>Saamelaiskäräjät ei hyväksy sosiaali- ja terveysministeriön esitystä ja edellyttää, että esitys valmistellaan uudelleen siten, että esityksen vaikutukset, rahoitus, harva asutus ja saamelaisten kielelliset oikeudet tulevat huomioon otetuksi palvelurakenteen kehittämisessä.</td>
      <td>Sämitigge ij tuhhit sosiaal- já tiervâsvuođâministeriö oovdânpyehtim já váátá, ete oovdânpyehtim ráhtoo uđđâsist nuuvt, ete oovdânpyehtim vaikuttâsah, ruttâdem, härvis asâttem já sämmilij kielâliih vuoigâdvuođah váldojeh vuotân palvâlemráhtus oovdedmist.</td>
    </tr>
    <tr>
      <td>Hallitus antoi lausunnon maa- ja metsätalousministeriössä valmistellusta ahmakantojen hoitosuunnitelmasta.</td>
      <td>Stivrâ adelij ciälkkámuš eennâm- já meccituáluministeriöst valmâštâllum ketkinaalij hoittámvuáváámist.</td>
    </tr>
    <tr>
      <td>Lausunnossa on huomioitu saamelaisten kotiseutualueen paliskuntien yhteinen lausunto ahmakantojen hoitosuunnitelmasta.</td>
      <td>Ciälkkámušâst lii valdum vuotân sämikuávlu palgâsij ohtsâš ciälkkámuš ketkinaalij hoittámvuáváámist.</td>
    </tr>
    <tr>
      <td>Saamelaiskäräjät esittää useita tarkennuksia hoitosuunnitelmaan.</td>
      <td>Sämitigge oovdânpuáhtá maaŋgâid tärkkilistmijd hoittámvuáváámân.</td>
    </tr>
    <tr>
      <td>Saamelaiskäräjät esittää että kantojen säätelyssä ja hoidossa tehdään yhteistyötä Norjan, Ruotsin ja Venäjän valtioiden sekä saamelaiskäräjien kanssa.</td>
      <td>Sämitigge oovdânpuáhtá ete naalij heiviittâlmist já hoittáámist rähtih oovtâstpargo Taažâ, Ruotâ já Ruošâ staatâiguin sehe sämitigijguin.</td>
    </tr>
    <tr>
      <td>Saamelaiskäräjät ei kannata esitystä reviiripohjaiseksi ahmavahinkojen korvauskäytännöksi.</td>
      <td>Sämitigge ij kyeddit oovdânpyehtim reeviirvuáđulâš ketkivahâgij sajanmäksimvuáhádâhhân.</td>
    </tr>
    <tr>
      <td>Saamelaiskäräjät esittää lisäksi, että ahmakantaa ei kasvateta ja haittaeläinten poiston tulisi tapahtua viranomaisten toimesta.</td>
      <td>Sämitigge oovdânpuáhtá lasseen, ete ketkinääli ij šoddâduu já háittuellei meddâlistem kolgâččij tábáhtuđ virgeomâhái tooimâst.</td>
    </tr>
    <tr>
      <td>Hallitus hyväksyi lausunnon Yleisradion kertomuksesta vuodelta 2013. Lausunnossa saamelaiskäräjät pani merkille myönteisen kehityksen Yle Sápmin toiminnassa.</td>
      <td>Stivrâ tuhhiittij ciälkkámuš Yleisradio muštâlusâst ivveest 2013. Ciälkkámušâst sämitigge piejâi meerkân mieđetteijee ovdánem Yle Sápmi tooimâst.</td>
    </tr>
    <tr>
      <td>Yle Sápmi on lisännyt koltan- ja inarinsaamen kielistä uutistuotantoa, kehittänyt vuorovaikutteisuutta ja kotisivuja, aloittanut saamenkielisen nuortenohjelman sekä oman valtakunnallisen Tv-uutislähetyksen.</td>
      <td>Yle Sápmi lii lasettâm nuorttâlâš- já anarâškielâlâš uđâspyevtittem, ovdedâm vuáruvaikuttemvuođâ já päikkisiijđoid, algâttâm sämikielâlâš nuorâiohjelm sehe jieijâs väldikodálâš tv-uđâsvuolgâttâs.</td>
    </tr>
    <tr>
      <td>saamelaiskäräjät esittää, että Yle Sápmin itsenäisyyttä lisättäisiin ja sille annettaisiin Svenska Yleen verrattava asema ja toiminnalle annetaan riittävät resurssit.</td>
      <td>Sämitigge oovdânpuáhtá, ete Yle Sápmi jiečânâsvuotâ lasettuččij já toos adeluččij Svenska Ylen verdidittee sajattuv já tooimân adeleh tuárvi resurssijd.</td>
    </tr>
    <tr>
      <td>Yle Sápmin ohjelma-aikaa tulisi myös lisätä sekä erityisesti kehittää uusia internet-pohjaisia palveluita erityisesti lapsille ja nuorille ja panostaa koltan- ja inarinsaamenkieliseen ohjelmatuotantoon.</td>
      <td>Yle Sápmi ohjelmääigi kolgâččii meid lasettiđ sehe eromâšávt ovdediđ uđđâ internet-vuáđulijd palvâlusâid eromâšávt párnáid já nuoráid já lasettiđ resurssijd nuorttâlâs- já anarâškielâlâš ohjelmpyevtittâsân.</td>
    </tr>
    <tr>
      <td>Saamelaiskäräjät nosti esille myös tarpeen digitoida Yle Sápmin arkisto ja saattaa se saamelaisyhteisön käyttöön elävän arkiston ja virtuaalisten oppimisympäristöjen avulla.</td>
      <td>Sämitigge puovtij oovdân meid táárbu mutteđ Yle Sápmi arkkâduv digiháámán já adeliđ tom sämisiärváduv kiävtun ellee arkkâduv já virtuaallâš oppâmpirrâsij vievâst.</td>
    </tr>
    <tr>
      <td>Hallitus hyväksyi kaksi lausuntoa Enontekiön kunnalle.</td>
      <td>Stivrâ tuhhiittij kyehti ciälkkámuš Iänuduv kieldân.</td>
    </tr>
    <tr>
      <td>Kunta oli pyytänyt saamelaiskäräjiltä lausuntoa kahdesta projektisuunnitelmasta: saamelaisvaikutusten arviointi kunnallisessa päätöksentekoprosessissa ja saamen kielen ja kulttuurin elvytysprojektista.</td>
      <td>Kieldâ lâi pivdám sämitiggeest ciälkkámuš kyehti proojeektvuáváámist: sämivaikuttâsâi miäruštâllâm kieldâlâš miärádâstoohâmprosessist já sämikielâ já -kulttuur iäláskittemprojektist.</td>
    </tr>
    <tr>
      <td>Saamelaiskäräjät arvioi suunnitelmien suhdetta kansalliseen lainsäädäntöön, kansainvälisiin velvoitteisiin sekä valtionhallinnossa valmisteltaviin uudistuksiin perusteellisesti.</td>
      <td>Sämitigge miäruštâlâi vuáđulávt vuáváámijd kieldâlij lahâasâttem háárán, aalmugijkoskâsij kenigâsvuođâi háárán sehe uđâsmitmij háárán, maid valmâštâleh staatâhaldâttuvvâst.</td>
    </tr>
    <tr>
      <td>Arvion mukaan suunnitelmissa on mukana sellaisia esityksiä, jotka eivät kuulu kunnalliseen itsehallintoon ja loukkaavat saamelaista kulttuuri-itsehallintoa.</td>
      <td>Miäruštâllâm mield vuáváámijn láá mieldi tagareh oovdânpyehtimeh, moh iä kulloo kieldâlâš jiešhaaldâšmân já luávkkájeh sämmilâš kulttuurjiešhaldâšem.</td>
    </tr>
    <tr>
      <td>Saamelaiskäräjät piti suunnitelmia hyvin puutteellisina ja lainsäädännön vastaisina.</td>
      <td>Sämitigge oonij vuávámijd uáli vááijuvlâžžân já lahâasâttem vuástásâžžân.</td>
    </tr>
    <tr>
      <td>Saamelaiskäräjät ilmoitti että vastusta kumpaakin hanketta.</td>
      <td>Sämitigge almottij, ete vuástálist kuohtuid projektijd.</td>
    </tr>
    <tr>
      <td>Saamelaiskäräjät kiinnitti huomiota myös siihen, että Enontekiön kunta ei ole täyttänyt lakisääteistä velvollisuuttaan laatia yhdenvertaisuussuunnitelma ja esittää kunnan tehostavan saamen kielilain toimeenpanoa.</td>
      <td>Sämitigge kiddij huámášume meid toos, ete Iänuduv kieldâ ij lah tiävdám lahâaasâtlâš kenigâsvuođâs rähtiđ oovtviärdásâšvuotâvuávám já oovdânpuáhtá, ete kieldâ pehtilit säämi kielâlaavâ olášuttem.</td>
    </tr>
    <tr>
      <td>Saamelaiskäräjät ilmoitti olevansa valmis yhteistyöhön kunnan kanssa yhdenvertaisuussuunnitelman laatimisessa ja saamelaisten kielellisten ja kulttuuristen oikeuksien turvaamiseksi Enontekiön kunnassa.</td>
      <td>Sämitigge almottij, ete lii vaalmâš oovtâstpaargon kieldáin oovtviärdásâšvuotâvuávám rähtimist já sämmilij kielâlij já kulttuurlij vuoigâdvuođâi turviimân Iänuduv kieldâst.</td>
    </tr>
    <tr>
      <td>Hallitus nimesi saamelaiskäräjien henkilöstöpoliittisten asiakirjojen seurantaryhmään hallituksen edustajaksi Heikki Palton.</td>
      <td>Stivrâ nomâttij sämitige pargoviehâpoolitlij äššikiirjij čuávvumjuávkun stiivrâ ovdâsteijen Heikki Paltto.</td>
    </tr>
    <tr>
      <td>Saamelaiskäräjät siirsi kolttakulttuurikeskusta koskevan asian käsittelyn seuraavaan kokoukseen, koska vuokran neliöhinta ei ollut kokouksen käytettävissä.</td>
      <td>Sämitigge siirdij nuorttâlâškulttuurkuávdâžân kyeskee ääši kieđâvuššâm čuávuváá čuákkimân, ko lááigu neljihâšhadde ij lamaš čuákkim kiävtust.</td>
    </tr>
    <tr>
      <td>Saamelaiskäräjien hallitus päätti lisäksi myöntää palkatonta virkavapautta saamelaiskäräjien puheenjohtaja Klemetti Näkkäläjärvelle 25.4.</td>
      <td>Sämitige stivrâ meridij lasseen mieđettiđ pälhittes virgerijjâvuođâ sämitige saavâjođetteijee Klemetti Näkkäläjärvin 25.4.2014 - 26.5.2014. Sämitigge tieđeet maŋeláá maht váldutoimâlii saavâjođetteijee pargoid hoittájeh suu virgerijjâvuođâ ääigi.</td>
    </tr>
    <tr>
      <td>Saamelaiskäräjien hallitus nimesi Saamelaiskäräjien edustajaksi Utsjoen kunnan saamelaismusiikin aikuiskoulutuksen kehittämisen esiselvityshankkeen ohjausryhmään Anu Maggan.</td>
      <td>Sämitige stivrâ nomâttij Sämitige ovdâsteijen Ucjuv kieldâ sämimuusik rävisolmoošškovlim ovdedem ovdâčielgiittâsproojeekt stivrimjuávkun Anu Magga.</td>
    </tr>
  </table>
</html>
