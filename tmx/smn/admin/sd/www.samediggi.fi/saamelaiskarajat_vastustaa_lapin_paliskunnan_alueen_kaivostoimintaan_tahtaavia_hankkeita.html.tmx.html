<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjät vastustaa Lapin paliskunnan alueen kaivostoimintaan tähtääviä hankkeita</td>
        <td>Sämitigge vuástálist Laapi palgâs kuávlu kuáivuttâhtooimân viggee haavâid</td>
      </tr>
      <tr>
        <td>Saamelaisten kotiseutualueeseen kuuluvan Lapin paliskunnan alueen saamelaiskulttuuria uhkaa laaja-alainen malmien etsintä.</td>
        <td>Sämmilij päikkikuávlu Laapi palgâs kuávlu sämikulttuur uhked vijđes maalmâi uuccâm.</td>
      </tr>
      <tr>
        <td>Varauspäätökset ja malminetsintälupahakemukset kattavat koko Lapin paliskunnan eteläosan.</td>
        <td>Väridemmiärádâsah já malmâuuccâmlopeucâmušah luávdih oles Laapi palgâs maadâuási.</td>
      </tr>
      <tr>
        <td>Saamelaiskäräjät on huolissaan alueen saamelaisten perinteisten elinkeinojen harjoittamisedellytyksistä ja poronhoidon rakenteiden suojasta.</td>
        <td>Sämitigge lii huolâstum kuávlu sämmilij ärbivuáválij iäláttâsâi hárjuttemhinnáin já puásuituálu ráhtusij syejeest.</td>
      </tr>
      <tr>
        <td>– Malminetsintä ja kaivostoimintaan tähtäävät tutkimukset uhkaavat Lapin paliskunnassa harjoitettavien saamelaisten perinteisten elinkeinojen tulevaisuutta.</td>
        <td>– Malmâuuccâm já kuáivuttâhtooimân viggee tutkâmušah uhkedeh Laapi palgâsist hárjuttemnáál sämmilij ärbivuáválij iäláttâsâi puátteevuođâ.</td>
      </tr>
      <tr>
        <td>Jopa Lapin paliskunnan yksi pääerotuspaikoista on jäänyt varauksen alle, toteaa Saamelaiskäräjien II varapuheenjohtaja Leo Aikio.</td>
        <td>Joba Laapi palgâs ohtâ váldupygályspaaihijn lii pááccám väridem vuálá, paahud Sämitige II värisaavâjođetteijee Leo Aikio.</td>
      </tr>
      <tr>
        <td>Poronhoidon keskeisimpiin rakennuksiin kuuluvat vasanmerkitys- ja erotuspaikat aitajärjestelmineen.</td>
        <td>Puásuituálu tehálumosáid rakânâssáid kuleh vyesimiärkkum- já pygályspääihih aiđijguin.</td>
      </tr>
      <tr>
        <td>Kaivoslaissa on säädetty paikoista, joissa kaivosmineraalien etsintätyötä ei saa harjoittaa.</td>
        <td>Kuáivuttâhlaavâst lii asâttum paaihijn, main kuáivuttâhmineraalij uuccâmpargo ij uážu hárjuttiđ.</td>
      </tr>
      <tr>
        <td>Tällaisia ovat mm. puutarhat ja asumiseen tai työntekoon tarkoitetut rakennukset yksityisine piha-alueineen.</td>
        <td>Tágáreh láá ei. muorâkäärdih já asâmân tâi porgâmân uáivildum rakânâsah priivaat šiljokuávloin.</td>
      </tr>
      <tr>
        <td>Saamelaiset eivät harjoita perinteisiä elinkeinojaan maanomistusoikeuden turvin.</td>
        <td>Sämmiliih iä háárjut ärbivuáválijd iäláttâsâid eennâmomâstemvuoigâdvuođâ vuáđuld.</td>
      </tr>
      <tr>
        <td>Säännöllisesti käytössä olevat, sopimuksiin pohjautuvat poronhoidon rakennelmat jäävät suojatta.</td>
        <td>Merikoskâsávt kiävtust orroo, sopâmuššáid vuáđuduvvee puásuituálu rakânâsah pääcih suoijiihánnáá.</td>
      </tr>
      <tr>
        <td>Saamenmaan ympäristö tuhottiin pitkälti Lapin sodassa.</td>
        <td>Sämieennâm pirrâs tuššâdii ennuv Laapi suáđist.</td>
      </tr>
      <tr>
        <td>Vesistöjen valjastaminen tekoaltaisiin johti väestön pakkosiirtoon ja perinteisten elinkeinojen harjoittamisen estymiseen.</td>
        <td>Čácáduvâi kiddim tulvâdemáldáid jođettij ulmui pággusirdemân já ärbivuáválij iäláttâsâi hárjuttem estuumân.</td>
      </tr>
      <tr>
        <td>Luonnonvaroista päättäminen on nykyään usean eri viranomaisen vastuulla, eikä kukaan katso asioita saamelaiselinkeinojen näkökulmasta.</td>
        <td>Luánduriggoduvâin meridem lii tääl maaŋgâ sierâ virgeomâháá ovdâsvástádâsâst, ige kihheen keejâ aašijd sämmilâšiäláttâsâi uáinust.</td>
      </tr>
      <tr>
        <td>Esimerkiksi laidunkiertoon perustuvan saamelaisen poronhoidon kyky ylläpitää tehokasta laidunten vaihtelua ja sopeutua ympäristön muutoksiin on heikentynyt.</td>
        <td>Ovdâmerkkân kuáttumjurâmân vuáđuduvvee sämmilii puásuituálu nahcâ paijeentoollâđ kuátumij juurrâm já vuáháduđ pirrâs nubástussáid lii hiäjusmum.</td>
      </tr>
      <tr>
        <td>Saamelaisten mahdollisuudet itse päättää kehityksen linjoista ovat kaventumassa edelleen.</td>
        <td>Sämmilij máhđulâšvuođah meridiđ jieš ovdánemlinjijn láá ain uccánmin.</td>
      </tr>
      <tr>
        <td>Saamelaiskäräjät vaatii toimia tämän kehityksen kääntämiseksi.</td>
        <td>Sämitigge váátá tooimâid taan ovdánem rievdâdmân.</td>
      </tr>
      <tr>
        <td>– Huoli tulevaisuudesta painaa saamelaiselinkeinojen harjoittajia.</td>
        <td>– Huolâ puátteevuođâst tiäddá sämmilâšiäláttâsâi hárjutteijeid.</td>
      </tr>
      <tr>
        <td>Saamelaisille kotiseuduksi osoitetulla alueellakaan ei ole mahdollista elää ilman luontoon kajoavien hankkeiden tulvaa.</td>
        <td>Sämmiláid päikkikuávlun čujottum kuávlustkin ij lah máhđulâš eelliđ nuuvt, ete iä liččii valjeest luándun čyeccee haavah.</td>
      </tr>
      <tr>
        <td>Tilanne on erityisen vaikea Lapin paliskunnassa.</td>
        <td>Tile lii eromâš vaigâd Laapi palgâsist.</td>
      </tr>
      <tr>
        <td>Kaivoslain soveltamisessa on annettava nykyistä suurempi painoarvo saamelaisten oikeudelle alkuperäiskansana ylläpitää ja kehittää kieltään, kulttuuriaan ja perinteisiä elinkeinojaan, sanoo Saamelaiskäräjien puheenjohtaja Tuomas Aslak Juuso.</td>
        <td>Kuáivuttâhlaavâ heiviitmist kalga adeliđ tááláást stuárráb árvu sämmilij vuoigâdvuotân algâaalmugin paijeentoollâđ já ovdediđ jieijâs kielâ, kulttuur já ärbivuáválijd iäláttâsâid, iätá Sämitige saavâjođetteijee Tuomas Aslak Juuso.</td>
      </tr>
      <tr>
        <td>Kaivosviranomainen ei ole velvollinen ilmoittamaan Saamelaiskäräjille etsintätöitä koskevista varauksista.</td>
        <td>Kuáivuttâhvirgeomâhâš ij lah kenigâs almottiđ Sämitiigán uuccâmpargoin lohtâseijee väärridmijn.</td>
      </tr>
      <tr>
        <td>Geologian tutkimuskeskuksen karttapalvelu on tällä hetkellä saamelaisten ainoa mahdollisuus saada ajantasaista tietoa omaan alueeseensa kohdistuvasta malminetsinnästä – tosin vain englannin kielellä ja paikkatietosovellukset hallitsevalle.</td>
        <td>Geologia tutkâmkuávdáá kárttápalvâlus lii tääl sämmilij áinoo máhđulâšvuotâ finniđ ääigi tääsist orroo tiäđu jieijâs kuávlun čyeccee malmâucâmist – peic váá eŋgâlâskielân já sijjân, kiäh haldâšeh päikkitiätuheiviittâsâid.</td>
      </tr>
      <tr>
        <td>– Tietoa ja vaikutusmahdollisuuksia omaa elinympäristöä koskevista hankkeista tulee olla kaikkien saatavilla, jatkaa Aikio.</td>
        <td>– Tiäđuh já vaiguttemmáhđulâsvuođah jieijâs eellimpirrâsân kyeskee haavâin kalgeh leđe puohâi finniimist, juátká Aikio.</td>
      </tr>
      <tr>
        <td>Lapin paliskunnan aluetta koskee viisi malminetsintälupahakemusta, joista yhdessä on kyse aiemman luvan muuttamisesta ja uusimisesta, neljä vahvistettua varauspäätöstä ja yksi varausilmoitus.</td>
        <td>Laapi palgâs kuávlun kyeskih vittâ malmâuuccâmlopeucâmuš, main oovtâst lii koččâmuš oovdeb love nubásmitmist já uuđâdmist, nelji nannejum väridemmiärádâs já ohtâ väridemalmottâs.</td>
      </tr>
      <tr>
        <td>Vahvistetuista varauspäätöksistä VA2021:0055 Urakka on valituskelpoinen 24.12.2021 asti.</td>
        <td>Nannejum väridemmiärádâsâin VA2021:0055 Urakka lii väidimtohálâš 24.12.2021 räi.</td>
      </tr>
      <tr>
        <td>Lisätietoja:</td>
        <td>Lasetiäđuh:</td>
      </tr>
      <tr>
        <td>Tuomas Aslak Juuso Puheenjohtaja 040 687 3394 tuomas.juuso@samediggi.fi</td>
        <td>Tuomas Aslak Juuso Saavâjođetteijee 040 687 3394 tuomas.juuso@samediggi.fi</td>
      </tr>
      <tr>
        <td>Leo Aikio II varapuheenjohtaja 040 621 6505 leo.aikio@samediggi.fi</td>
        <td>Leo Aikio II värisaavâjođetteijee 040 621 6505 leo.aikio@samediggi.fi</td>
      </tr>
      <tr>
        <td>Kuva: Maria Mäki / Saamelaiskäräjät</td>
        <td>Kove: Maria Mäki / Sámediggi</td>
      </tr>
    </table>
  </body>
</html>
