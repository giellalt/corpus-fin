<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamen kielten etäopetushankkeen viides lukuvuosi käynnistyi – opetuksessa mukana jo 150 oppilasta ja opiskelijaa</td>
        <td>Sämikielâi káidusmáttááttâshaavâ viiđâd luuhâmihe aalgij – máttááttâsâst mieldi jo 150 uápped</td>
      </tr>
      <tr>
        <td>Saamen kielten etäyhteyksiä hyödyntävän opetuksen pilottihankkeen viides lukuvuosi käynnistyi maanantaina 15.8., ja saamen opetuksessa aloitti ennätykselliset noin 150 oppilasta ja opiskelijaa 90 eri koulusta ja yli 40 kunnasta ympäri Suomen.</td>
        <td>Sämikielâi káidusmáttááttâs piiloothaavâ viiđâd luuhâmihe aalgij vuossaargâ 15.8., já sämikielâ máttááttâsâst algâttii ulâttâsmeeri suulân 150 uápped 90 sierâ škoovlâst já paijeel 40 kieldâst pirrâ Suomâ.</td>
      </tr>
      <tr>
        <td>Oppilas- ja opiskelijamäärän kasvettua hankkeeseen on palkattu yhteensä kuusi opettajaa, joista jo kolme työskentelee päätoimisina tuntiopettajina.</td>
        <td>Ko uáppeemeeri lii lasanâm, te haahân láá pálkkááttum ohtsis kuttâ máttáátteijee, main jo kuulmâs pargeh váldutoimâlâš tijmemáttáátteijen.</td>
      </tr>
      <tr>
        <td>Lukuvuonna 2022–2023 koltansaamea opettavat Sirkka Sanila ja Kia Olin, inarinsaamea Laura Ylinampa ja Henna Aikio ja pohjoissaamea Máren-Elle Länsman ja Gabriela Satokangas.</td>
        <td>Luuhâmive 2022–2023 nuorttâlâškielâ máttááttává Sirkka Sanila já Kia Olin, anarâškielâ Laura Ylinampa já Henna Aikio já tavesämikielâ Máren-Elle Länsman já Gabriela Satokangas.</td>
      </tr>
      <tr>
        <td>– On arvokasta, että hanke pystyy tarjoamaan kokoaikaista työtä jo kolmelle saamen opettajalle.</td>
        <td>– Lii mávsulâš, ete haahâ pasta faallâđ olesáigásii pargo jo kuulmâ sämikielâ máttáátteijei.</td>
      </tr>
      <tr>
        <td>Lisäksi ensimmäistä kertaa meillä on jokaisessa kielessä työparit, jotka yhdessä kehittävät kunkin saamen kielen opetusta, iloitsee hankkeen projektipäällikkö Hanna Helander Utsjoen kunnasta.</td>
        <td>Lasseen vuossâmuu tove mist láá jyehi kielâst pargopaarah, kiäh oovtâst ovdedeh jieškote-uv sämikielâ máttááttâs, illood haavâ proojeekthovdâ Hanna Helander Ucjuv kieldâst.</td>
      </tr>
      <tr>
        <td>Laura Ylinampa on yksi etäopetushankkeen uusista opettajista.</td>
        <td>Laura Ylinampa lii ohtâ káidusmáttááttâshaavâ uđđâ máttáátteijein.</td>
      </tr>
      <tr>
        <td>Vaikka hanke ja inarinsaamen opettaminen etäyhteyksin ovat hänelle tuttuja asioita opettajaopinnoista, tuleva syksy kutkuttaa silti mielessä.</td>
        <td>Veikkâ haahâ já anarâškielâ máttááttem káidusohtâvuođâiguin láá sunjin uápis ääših máttáátteijeeuápui áánsust, te puáttee čohčâ lii kuittâg váhá jiärástuttee.</td>
      </tr>
      <tr>
        <td>– Kyllä tuntien alkaminen jännittää opettajaa varmaan yhtä paljon kuin oppilaita.</td>
        <td>– Kale tiijmij älgim lii vaarâ siämmáá jiärástuttee máttáátteijei, ko uáppeid-uv.</td>
      </tr>
      <tr>
        <td>Teknisten asioiden ja yhteyksien toimiminen myös jännittää.</td>
        <td>Teknisij aašij já ohtâvuođâi toimâm meid lii jiärástuttee.</td>
      </tr>
      <tr>
        <td>Eiköhän kaikki suju jo kivasti, kun päästään ensi viikkoon ja alkujärjestelyt on hoidettu, kertoo Laura Ylinampa.</td>
        <td>Mutâ amahân puoh maneh jo pyereest, ko peessâp puáttee ookon já algâorniistâlmeh láá oornigist, iätá Laura.</td>
      </tr>
      <tr>
        <td>Opetuksen tavoitteina kipinän sytyttäminen omaan kieleen ja kulttuuriin</td>
        <td>Máttááttâs ulmen ravkkâđ kiäsuttem jieijâs kielân já kulttuurân</td>
      </tr>
      <tr>
        <td>Saamen kielten etäopetushanke mahdollistaa saamen kielten opiskelun saamelaisalueen ulkopuolella asuville oppilaille kahden viikkotunnin verran.</td>
        <td>Sämikielâi káidusmáttááttâshaahâ taha máhđulâžžân sämikielâ máttááttâllâm sämikuávlu ulguubeln ässee uáppeid kyevti okkotiijme verd.</td>
      </tr>
      <tr>
        <td>Ennen etäopetushanketta erityisesti inarin- ja koltansaamen kielten opetus oli vain satunnaista, ja pohjoissaamen opetuskin oli mahdollista vain suurimmissa saamelaiskeskittymissä Rovaniemellä, Oulussa ja Helsingissä.</td>
        <td>Ovdil káidusmáttááttâshaavâ eromâšávt anarâš- já nuorttâlâškielâi máttááttâs lâi tuš tyellittälli, já tavesämikielâ-uv máttááttâs lâi tuš stuárráámus sämmilâšjuávhui Ruávinjaargâst, Oulust já Helsigist.</td>
      </tr>
      <tr>
        <td>Etäopetushankkeen opetus on siis samalla kielenelvytystä ja saamelaisen pedagogiikan kehittämistä.</td>
        <td>Káidusmáttááttâshaavâ máttááttâs lii te siämmást kielâiäláskittem já sämmilii pedagogiik ovdedem.</td>
      </tr>
      <tr>
        <td>– Vaikka kaksi viikkotuntia saamen kielen opetusta on vähän, on kielenopetuksessa kyse myös omaan kulttuuriin ja omiin juuriinsa tutustumisesta.</td>
        <td>– Veikâ kyehti okkotiijme sämikielâ máttááttâs lii uccáá, te kielâmáttátmist koččâmuš lii meid jieijâs kulttuurân já jieijâs madduid uáppáásmist.</td>
      </tr>
      <tr>
        <td>Opetuksemme antaa toivottavasti oppilaille kipinän oman kielensä ja identiteettinsä tutkimiseen, toteaa Hanna Helander .</td>
        <td>Mii máttááttâs rávkká tuáivui mield kiäsuttem jieijâs kielâ já identiteet tutkâmân, paahud Hanna Helander.</td>
      </tr>
      <tr>
        <td>Saamen kielten etäopetushanke on käynnistynyt vuonna 2018, ja vuonna 2020 se palkittiin Opetushallituksen Cygnaeus-palkinnolla .</td>
        <td>Sämikielâi káidusmáttááttâshaahâ lii álgám ive 2018, já ive 2020 tot palhâšui Máttááttâshaldâttâs Cygnaeus-palhâšumijn .</td>
      </tr>
      <tr>
        <td>Palkinnon saamisen kriteereinä olivat osallisuus, saavutettavuus ja inkluusio sekä rohkeus käyttää uusia opetusmenetelmiä.</td>
        <td>Palhâšume finnim aggân lijjii uásálâšvuotâ, juksâmvuotâ já inkluusio sehe ruokkâdvuotâ kevttiđ uđđâ máttááttâsvuovijd.</td>
      </tr>
      <tr>
        <td>Hanke jatkuu Opetus- ja kulttuuriministeriön erillisrahoitettuna kehittämishankkeena vuoden 2023 kevätlukukauden loppuun.</td>
        <td>Haahâ juátkoo Máttááttâs- já kulttuurministeriö sierânâsruđâiguin ovdedemhaahhân ive 2023 kiđđâluuhâmpaje loopâ räi.</td>
      </tr>
      <tr>
        <td>Lisätietoja:</td>
        <td>Lasetiäđuh:</td>
      </tr>
      <tr>
        <td>Hanna Helander, hankepäällikkö Utsjoen kunta hanna.helander@edu.utsjoki.fi 040 701 2094</td>
        <td>Hanna Helander, hahâhovdâ Ucjuv kieldâ hanna.helander@edu.utsjoki.fi 040 701 2094</td>
      </tr>
      <tr>
        <td>Arla Magga, hankekoordinaattori Saamelaiskäräjät arla.magga@samediggi.fi 040 687 5989 www.saamenetaopetus.com</td>
        <td>Arla Magga, hahâkoordinaattor Sämitigge arla.magga@samediggi.fi 040 687 5989 www.saamenetaopetus.com</td>
      </tr>
      <tr>
        <td>Lisätietoja Saamen kielten etäopetushankkeesta:</td>
        <td>Lasetiäđuh Sämikielâi káidusmáttááttâshaavâst:</td>
      </tr>
      <tr>
        <td>Saamen kielen etäyhteyksiä hyödyntävän opetuksen pilottihanke on Utsjoen kunnan johtama ja Saamelaiskäräjien koordinoima hanke.</td>
        <td>Sämikielâi káidusmáttááttâs piiloothaahâ lii haahâ, mon Ucjuv kieldâ joođeet já Sämitigge koordinist.</td>
      </tr>
      <tr>
        <td>Hanketta rahoittaa opetus- ja kulttuuriministeriö.</td>
        <td>Máttááttâs- já kulttuurministeriö ruttâd haavâ.</td>
      </tr>
      <tr>
        <td>Hankkeen tavoitteina on tarjota saamen kielten etäyhteyksiä hyödyntävää opetusta peruskoulun oppilaille ja toisen asteen opiskelijoille saamelaisalueen kuntien ulkopuolelle kaksi viikkotuntia ja kehittää saamen kielten etäopetuksen pedagogiikkaa.</td>
        <td>Haavâ ulmen lii faallâđ sämikielâi káidusmáttááttâs kyehti okkotiijme verd vuáđuškoovlâ já nube tääsi uáppeid sämmilij päikkikuávlu ulguubel já ovdediđ sämikielâi káidusmáttááttâs pedagogiik.</td>
      </tr>
      <tr>
        <td>Etäopetushankkeen opetus on reaaliaikaista (synkronista) opetusta.</td>
        <td>Káidusmáttááttâshaavâ máttááttâs lii reaaláigásâš (synkroonlâš) máttááttâs.</td>
      </tr>
      <tr>
        <td>Tällöin opettaja ja etäopetukseen osallistuvat oppilaat ja opiskelijat osallistuvat samaan aikaan oppitunneille omilla päätelaitteillaan, mutta fyysisesti eri paikoissa.</td>
        <td>Talle máttáátteijee já uáppeeh, kiäh uásálisteh káidusmáttááttâsân, uásálisteh siämmáá ääigi oppâtijmijd jieijâs piergâsijn, mutâ fyysilávt sierâ paaihijn.</td>
      </tr>
    </table>
  </body>
</html>
