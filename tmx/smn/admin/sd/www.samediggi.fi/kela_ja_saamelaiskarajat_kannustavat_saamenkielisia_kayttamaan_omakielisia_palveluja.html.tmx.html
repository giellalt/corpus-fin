<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Kela ja saamelaiskäräjät kannustavat saamenkielisiä käyttämään omakielisiä palveluja</td>
        <td>Kela já Sämitigge movtijditeh sämikielâlijd kevttiđ jieijâskielâlijd palvâlusâid</td>
      </tr>
      <tr>
        <td>Kela ja saamelaiskäräjät neuvottelevat Kelan saamenkielisten palvelujen kehittämisestä Inarissa perjantaina 5.5. Neuvottelujen asialistalla ovat saamenkielisten asiointi ja kuntoutuksen kehittäminen.</td>
        <td>Kela já Sämitigge ráđádâleh Kela sämikielâlij palvâlusâi oovdedmist Anarist vástuppeeivi 5.5. Ráđádâlmij äššilistoost láá sämikielâlij ášástâllâm já vajodittem ovdedem.</td>
      </tr>
      <tr>
        <td>Lisäksi pohditaan yhdessä keinoja rohkaista asiakkaita omakielisten palvelujen käyttöön.</td>
        <td>Toos lasseen suogârdeh oovtâst vuovijd ruokâsmittiđ äššigâsâid kevttiđ jieijâskielâlijd palvâlusâid.</td>
      </tr>
      <tr>
        <td>Kela kehittää saamenkielisiä palvelujaan saamen kielilain sekä saamelaiskäräjien kanssa solmitun yhteistyösopimuksen ohjaamana.</td>
        <td>Kela oovded jieijâs sämikielâlijd palvâlusâid säämi kielâlaavâ sehe Sämitiggijn tohhum oovtâstpargosopâmuš vuáđuld.</td>
      </tr>
      <tr>
        <td>Kehittämistyön tuloksia seurataan vuosittaisissa yhteistyöneuvotteluissa.</td>
        <td>Ovdedempargo puátusijd čuávuh jyehi ive oovtâstpargoráđádâlmijn.</td>
      </tr>
      <tr>
        <td>Tämänvuotiset yhteistyöneuvottelut pidetään saamelaiskulttuurikeskus Sajoksessa Inarissa perjantaina 5.5.2023.</td>
        <td>Taan ive oovtâstpargoráđádâlmeh tuállojeh Säämi kulttuurkuávdáš Sajosist Anarist vástuppeeivi 5.5.2023.</td>
      </tr>
      <tr>
        <td>Yhteistyöneuvottelujen asialistalla ovat tällä kertaa saamenkielisten asiointi Kelassa ja saamenkielisten kuntoutuksen kehittäminen.</td>
        <td>Oovtâstpargoráđádâlmij äššilistoost láá taan tove sämikielâlij ášástâllâm Kelast já sämikielâlij vajodittem ovdedem.</td>
      </tr>
      <tr>
        <td>Saamenkielisten palvelujen käyttöä tarkastellaan sekä asioinnin tilastojen avulla että saamenkielisten asiakkaiden erityistarpeiden kautta.</td>
        <td>Sämikielâlij palvâlusâi kevttim tárkkojuvvoo sehe ášástâllâm lovottuvâi já sämikielâlij äššigâsâi sierânâstáárbui peht.</td>
      </tr>
      <tr>
        <td>Kelan tavoitteena laadukas ja kulttuurinmukainen saamenkielinen palvelu</td>
        <td>Kela ulmen šievšlaajâg já kulttuurmiäldásâš sämikielâlâš palvâlus</td>
      </tr>
      <tr>
        <td>Kelan verkkosivuilla ja esitteissä kerrotaan Kelan palveluista ja etuuksista eri elämäntilanteissa myös kolmella saamen kielellä.</td>
        <td>Kela nettisiijđoin já tieđettemčálusijn muštâleh Kela palvâlusâin já hiäđuin sierâ eellimtiilijn meid kuulmâ sämikielân.</td>
      </tr>
      <tr>
        <td>Saamenkielinen asiakas voi jo hakea monia Kelan etuuksia omakielisellä lomakkeella.</td>
        <td>Sämikielâlâš äššigâs puáhtá jo uuccâđ maaŋgâid Kela hiäđuid jieijâskielâlâš luámáttuvváin.</td>
      </tr>
      <tr>
        <td>Asiakaspalvelua saa tällä hetkellä pohjois- ja koltansaameksi sekä tulkattuna tarpeen mukaan myös inarinsaameksi.</td>
        <td>Äššigâspalvâlem finnee tääl tavesämi- já nuorttâlâškielân sehe táárbu mield tulkkum anarâškielân.</td>
      </tr>
      <tr>
        <td>– Tavoitteenamme on, että myös saamenkieliset asiakkaat saavat Kelassa asioidessaan erinomaisen asiakaskokemuksen, sanoo Kelan valtakunnallisten asiakkuuspalvelujen johtaja Sari Hänninen , joka osallistuu neuvotteluihin paikan päällä Inarissa.</td>
        <td>– Mii ulmen lii, ete meid sämikielâliih äššigâsah finnejeh Kelast ášástâldijnis eromâš pyere äššigâsvuáttámuš, iätá Kela väldikodálij äššigâsvuotâpalvâlusâi hovdâ Sari Hänninen , kote siärvá ráđádâlmáid pääihi alne Anarist.</td>
      </tr>
      <tr>
        <td>Kela pyrkii kiinnittämään huomiota myös saamenkielisten palvelujen kulttuurinmukaisuuteen.</td>
        <td>Kela viggá kiddiđ huámmášume meid sämikielâlij palvâlusâi kulttuurmiäldásâšvuotân.</td>
      </tr>
      <tr>
        <td>Vuosina 2021–2022 Kela järjesti Mii ovttas -työpajasarjan, jonka tavoitteena oli saamenkielisen palvelun kehittäminen.</td>
        <td>Iivij 2021–2022 Kela ornij Mij oovtâst -pargopáájárááiđu, mon ulmen lâi sämikielâlii palvâlus ovdedem.</td>
      </tr>
      <tr>
        <td>Työpajoista syntyi viranomaisten yhteinen ja saamelaiskäräjien koordinoima Mii ovttas -verkosto, jossa edustajat julkishallinnon eri toimialoilta voivat yhdessä kehittää saamenkielisiä palvelujaan.</td>
        <td>Pargopáájáin šoodâi virgeomâhái ohtsâš já Sämitige koordinistem Mij oovtâst -viärmádâh, mast ovdâsteijeeh almoshaldâttuv sierâ toimâsuorgijn pyehtih oovtâst ovdediđ jieijâs sämikielâlijd palvâlusâid.</td>
      </tr>
      <tr>
        <td>Saamenkielisten kuntoutusta kehitetään yhteistyössä tutkijoiden kanssa</td>
        <td>Sämikielâlij vajodittem ovdeduvvoo oovtâstpargoost totkeiguin</td>
      </tr>
      <tr>
        <td>Kela järjestää erikseen kuntoutuskursseja saamenkielisille.</td>
        <td>Kela uárnee sierâ vajodittemkuursâid sämikieláid.</td>
      </tr>
      <tr>
        <td>Saamenkielinen asiakas voi saada tulkkausta myös muihin Kelan järjestämiin kuntoutuksiin niin halutessaan ja edellyttäen, että tulkki löytyy.</td>
        <td>Sämikielâlâš äššigâs puáhtá finniđ tulkkum meid eres Kela ornim vajoditmáid, jis haalijd, já toin iävttoin, ete tulkkâ kávnoo.</td>
      </tr>
      <tr>
        <td>Kuntoutus kiinnostaa saamenkielisiä, mutta samalla he kokevat, että niiden toteutustapaan liittyy paljon haasteita.</td>
        <td>Vajodittem kiäsut sämikielâlijd, mutâ siämmást sij aneh, ete tai olášuttemvuáhán lohtâseh ennuv hástuseh.</td>
      </tr>
      <tr>
        <td>Kelan ja Saamelaiskäräjien neuvottelussa toukokuussa 2022 käsiteltiin saamelaisille tarjottujen kuntoutuspalvelujen nykytilaa ja todettiin tarve palvelujen nykyistä kulttuurinmukaisemmalle tuottamiselle.</td>
        <td>Kela já Sämitige ráđádâlmijn vyesimáánust 2022 kieđâvuššii sämmiláid fallum vajodittempalvâlusâi tááláá tile já pahudii táárbu pyevtittiđ palvâlusâid, moh láá ovdiist eenâb kulttuur miäldásiih.</td>
      </tr>
      <tr>
        <td>Kelan tutkimusryhmä on aloittanut hankkeen, jossa selvitetään tarkemmin saamenkielisten kokemuksia Kelan kuntoutuksesta.</td>
        <td>Kela tutkâmjuávkku lii algâttâm haavâ, mast selvâtteh tärhibeht sämikielâlij vuáttámušâid Kela vajoditmist.</td>
      </tr>
      <tr>
        <td>Hankkeen myötä Kela voi kehittää kuntoutukseen ohjautumista ja sen toteutumista.</td>
        <td>Haavâ mield Kela puáhtá ovdediđ vajoditmân stivrim já ton olášume.</td>
      </tr>
      <tr>
        <td>Selvityshanke on saanut yhteisöllisen hyväksynnän saamelaiskäräjiltä.</td>
        <td>Čielgiittâshaahâ lii finnim siärvuslii tuhhiittem Sämitiggeest.</td>
      </tr>
      <tr>
        <td>Kela ja saamelaiskäräjät rohkaisevat kokeilemaan saamenkielisiä palveluja</td>
        <td>Kela já Sämitigge ruokâsmiteh keččâliđ sämikielâlij palvâlusâid</td>
      </tr>
      <tr>
        <td>Saamenkieliset käyttävät omakielisiä palveluja varsin vähän lisääntyvästä tarjonnasta huolimatta.</td>
        <td>Sämikielâliih kevttih jieijâskielâlijd palvâlusâid uáli uccáá, veikâ falâldâh lii puáránâm.</td>
      </tr>
      <tr>
        <td>Kela ja saamelaiskäräjät pyrkivät yhdessä rohkaisemaan saamenkielisiä tutustumaan tarjolla oleviin saamenkielisiin palveluihin ja käyttämään niitä.</td>
        <td>Kela já Sämitigge viggeh oovtâst ruokâsmittiđ sämikielâlijd uápásmuđ fálusist orroo sämikielâláid palvâlussáid já kevttiđ taid.</td>
      </tr>
      <tr>
        <td>– On tärkeää osoittaa, että saamenkielisiä palveluja halutaan käyttää ja niille on todellinen tarve.</td>
        <td>– Lii tehálâš čäittiđ, ete lii haalu kevttiđ sämikielâlijd palvâlusâid já toid lii tuođâlâš tárbu.</td>
      </tr>
      <tr>
        <td>Uskon, että se vahvistaa laissa turvattujen palvelujen asemaa ja lisää tahtoa kehittää niitä.</td>
        <td>Mun oskom, ete tot naanood laavâst torvejum palvâlusâi sajattuv já lasseet haalu ovdediđ taid.</td>
      </tr>
      <tr>
        <td>Saamenkielisten palvelujen käyttämisestä saatavat kokemukset ovat myös arvokkaita palvelujen kehittämisen näkökulmasta, sanoo saamelaiskäräjien I varapuheenjohtaja Anni Koivisto .</td>
        <td>Sämikielâlij palvâlusâi kevttimist finnimnáál vuáttámušah láá meid mávsuliih palvâlusâi ovdedem uáinust, iätá Sämitige I värisaavâjođetteijee Anni Koivisto .</td>
      </tr>
      <tr>
        <td>Saamelaiskäräjien näkemyksen mukaan saamelaisväestö ei ole tottunut asioimaan saameksi viranomaisissa, ja sen takia kannustusta saamenkieliseen asiointiin tarvitaan.</td>
        <td>Sämitige uáinu mield sämiaalmug ij lah hárjánâm ášástâllâđ sämikielân virgeomâháin, já tondiet tarbâšuvvoo ruokâsmittem sämikielâlii ášástâlmân.</td>
      </tr>
      <tr>
        <td>Saamelaiskäräjien mukaan saamen kielten käyttömahdollisuuksien laajentaminen viranomaisasiointiin on tärkeää kielten elinvoimaisuuden kannalta.</td>
        <td>Sämitige mield sämikielâi kevttimmáhđulâšvuođâi vijđedem virgeomâhâšášástâlmân lii tehálâš kielâi eellimvuáimálâšvuođâ tiet.</td>
      </tr>
      <tr>
        <td>Lisätietoja medialle</td>
        <td>Lasetiäđuh median</td>
      </tr>
      <tr>
        <td>Anni Koivisto, I varapuheenjohtaja, saamelaiskäräjät, anni.koivisto@samediggi.fi , puh. 040 415 5969</td>
        <td>Anni Koivisto, I värisaavâjođetteijee, Sämitigge, anni.koivisto@samediggi.fi , puh. 040 415 5969</td>
      </tr>
      <tr>
        <td>Sari Hänninen, johtaja, Kelan valtakunnalliset asiakkuuspalvelut, sari.hanninen@kela.fi , puh. 040 570 8742</td>
        <td>Sari Hänninen, hovdâ, Kela väldikodáliih äššigâsvuotâpalvâlusah, sari.hanninen@kela.fi , puh. 040 570 8742</td>
      </tr>
      <tr>
        <td>Lue lisää</td>
        <td>Luuvâ lase</td>
      </tr>
      <tr>
        <td>Kelan saamenkieliset verkkosivut (kela.fi)</td>
        <td>Kela sämikielâliih nettisiijđoh (kela.fi)</td>
      </tr>
      <tr>
        <td>Kelan saamenkieliset esitteet (kela.fi)</td>
        <td>Kela sämikielâliih tieđettemčáluseh (kela.fi)</td>
      </tr>
      <tr>
        <td>Saamelaiskäräjät (samediggi.fi)</td>
        <td>Sämitigge (samediggi.fi)</td>
      </tr>
    </table>
  </body>
</html>
