<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamenkielinen nuorten tieto- ja neuvontasivusto avautuu</td>
        <td>Sämikielâliih nuorâi tiätu- já ravvimsiijđoh lekkâseh</td>
      </tr>
      <tr>
        <td>Kolmella saamen kielellä ja suomen kielellä ilmestyvät sivut on tuottanut Saamelaiskäräjien nuorisoneuvosto.</td>
        <td>Siijđoid, moh almostuveh kuulmâ sämikielân já suomâkielân, lii pyevtittâm Sämitige nuorâirääđi.</td>
      </tr>
      <tr>
        <td>”Iloitsemme, että pääsemme saamen kieliviikon kunniaksi avaamaan uudet sivut.</td>
        <td>”Mij ilodep, ete peessâp säämi kielâoho kunnen lekkâđ uđđâ siijđoid.</td>
      </tr>
      <tr>
        <td>Sivuiltamme löydät muun muassa tietoa nuorisoneuvostosta ja sen toiminnasta, saamelaisnuorten tieto- ja neuvontapalveluita ja videoblogeja.</td>
        <td>Mij siijđoin tun kaavnah eereeb iärásij tiäđu nuorâirääđist já ton tooimâst, säminuorâi tiätu- já ravvimpalvâlusâid já videoblogijd.</td>
      </tr>
      <tr>
        <td>Myöhemmin pääset myös kirjoittelemaan keskustelufoorumille”, kertoo nuorisoneuvoston puheenjohtaja Risten Mustonen.</td>
        <td>Maŋeláá tun peesah meid čäälliđ savâstâllâmfoorumân”, muštâl nuorâirääđi saavâjođetteijee Risten Mustonen.</td>
      </tr>
      <tr>
        <td>Sivuston sisällöt on suunnattu erityisesti saamelaisnuorille.</td>
        <td>Siijđoi siskáldâsah láá čuosâttum eromâšávt säminuoráid.</td>
      </tr>
      <tr>
        <td>Lisäksi sivuilta löytyy tietoa myös yleisesti kaikille esimerkiksi Dihtosis- tietopaketin muodossa.</td>
        <td>Toos lasseen siijđoin láá meid tiäđuh almolávt puohháid ovdâmerkkân Dihtosis- tiätupakkeet häämist.</td>
      </tr>
      <tr>
        <td>Sivujen teema on yhteisöllisyys.</td>
        <td>Siijđoi teema lii siärvuslâšvuotâ.</td>
      </tr>
      <tr>
        <td>“Haluamme, että nämä sivut ovat kaikkia saamelaisnuoria varten, missä ikinä he asuvatkaan.</td>
        <td>“Mij halijdep, ete taah siijđoh láá puoh säminuorâi várás, mon peri kuávlust sij ääsih.</td>
      </tr>
      <tr>
        <td>Toivotamme saamelaisnuoret tervetulleeksi osallistumaan myös sisällöntuotantoon tekstien, kuvien ja videoiden kautta”, Risten Mustonen kertoo.</td>
        <td>Mij tuáivuttep säminuorâid tiervâpuáttim uásálistiđ meid siskáldâs pyevtitmân teevstâi, kuuvij já videoi peht”, Risten Mustonen muštâl.</td>
      </tr>
      <tr>
        <td>Nuorten tieto- ja neuvontatyö on ehkäisevää nuorisotyötä, joka tarjoaa tietoa, ohjausta ja neuvontaa erilaisissa nuorten elämään liittyvissä kysymyksissä ja tilanteissa.</td>
        <td>Nuorâi tiätu- ja ravvimpargo lii estâdeijee nuorâipargo, mii fáálá tiäđu, stivrim já ravvim sierâlágán nuorâi elimân lohtâseijee koččâmušâin já tilálâšvuođâin.</td>
      </tr>
      <tr>
        <td>Työmuodolla tuetaan nuorten kasvua, itsenäistymistä ja hyvinvointia ja ne perustuvat nuorten tiedon ja tuen tarpeisiin.</td>
        <td>Pargohaamijn tuárjuh nuorâi šoddâm, jiečânâssân šoddâm já pyereestvaijeem já toh vuáđuduveh nuorâi tiäđu já torjuu tárboid.</td>
      </tr>
      <tr>
        <td>Osana sivustoa ovat myös nuorisoneuvoston uudistuneet sivut.</td>
        <td>Siijđo uássin láá meid nuorâirääđi uđâsmittum siijđoh.</td>
      </tr>
      <tr>
        <td>Sivustolta pysytyt tutustumaan nuorisoneuvoston toimintaan ja seuraamaan minkälaista toimintaa neuvostolla on nyt ja tulevaisuudessa.</td>
        <td>Siijđoin tun pasteh uápásmuđ nuorâirääđi tooimân já čuávvuđ, ete maggaar toimâ rääđist lii tääl já puátteevuođâst.</td>
      </tr>
      <tr>
        <td>Sivusto aukeaa keskiviikkona 23.10. osoitteessa www.nuor.fi .</td>
        <td>Siijđoh lekkâseh koskoho 23.10. čujottâsâst www.nuor.fi .</td>
      </tr>
      <tr>
        <td>Tieto- ja neuvontasivustoa kehitetään jatkuvasti.</td>
        <td>Tiätu- já ravvimsiijđoh ovdeduvvojeh ohtânmaanoost.</td>
      </tr>
      <tr>
        <td>Otamme vastaan sisältöideoita.</td>
        <td>Mij väldip vuástá ideaid siskáldâsân.</td>
      </tr>
      <tr>
        <td>Jos sinulla on ideoita sivuston sisällöstä, ota yhteyttä hanketyöntekijäämme.</td>
        <td>Jis tust láá ideah siijđoi siskáldâsâst, te vääldi ohtâvuođâ mii hahâpargei.</td>
      </tr>
      <tr>
        <td>Sivut ovat osa DigiÁrran-hanketta, joka on nuorisoneuvoston ja Aluehallintoviraston yhteistyötä.</td>
        <td>Siijđoh láá uási DigiÁrran-haavâ, mii lii nuorâirääđi já Kuávluhaldâttâhvirgáduv oovtâstpargo.</td>
      </tr>
      <tr>
        <td>Lisätietoja:</td>
        <td>Lasetiäđuh:</td>
      </tr>
      <tr>
        <td>Kati Eriksen DigiÁrran-hanke Saamelaiskäräjät kati.eriksen(at)samediggi.fi</td>
        <td>Kati Eriksen DigiÁrran-haahâ Sämitigge kati.eriksen(at)samediggi.fi</td>
      </tr>
    </table>
  </body>
</html>
