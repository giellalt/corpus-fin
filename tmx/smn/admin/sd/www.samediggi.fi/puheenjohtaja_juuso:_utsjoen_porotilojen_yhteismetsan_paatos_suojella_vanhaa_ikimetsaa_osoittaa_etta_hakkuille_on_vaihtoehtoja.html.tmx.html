<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Puheenjohtaja Juuso: Utsjoen porotilojen yhteismetsän päätös suojella vanhaa ikimetsää osoittaa, että hakkuille on vaihtoehtoja</td>
        <td>Saavâjođetteijee Juuso: Ucjuv puásuitáálui ohtsâšmeeci miärádâs suojâliđ puárisvyevdi čáittá, ete čuoppâmáid láá muulsâiävtuh</td>
      </tr>
      <tr>
        <td>Utsjoen porotilojen yhteismetsä suojelee 700 hehtaaria vanhaa ikimetsää Muddusjärven paliskunnan alueella.</td>
        <td>Ucjuv puásuitáálui ohtsâšmecci suoijâl 700 hehtaarid puárisvyevdi Mudusjäävri palgâs kuávlust.</td>
      </tr>
      <tr>
        <td>Ympäristöministeriö myönsi vuosi sitten 20 miljoonan euron lisämäärärahan Pohjois-Suomen metsien vapaaehtoiseen suojeluun.</td>
        <td>Pirâsministeriö mieđettij ihe tassaaš 20 miljovn euro lasemeriruuđâ Tave-Suomâ meecij rijjâtátulii suoijâlmân.</td>
      </tr>
      <tr>
        <td>Saamelaiskäräjien puheenjohtaja Tuomas Aslak Juuso on tyytyväinen Utsjoen porotilojen yhteismetsän päätökseen suojella vanhaa ikimetsää, ja onnittelee osapuolia neuvotteluiden tuloksesta.</td>
        <td>Sämitige saavâjođetteijee Tuomas Aslak Juuso lii tuđâvâš Ucjuv puásuitáálui ohtsâšmeeci miärádâsân suojâliđ puárisvyevdi, já tuáivut uásipeelijd luho ráđádâlmij puátusist.</td>
      </tr>
      <tr>
        <td>– Pidän tätä hyvänä esimerkkinä siitä, kuinka yhteismetsillä on mahdollisuus etsiä metsien hakkuille vaihtoehtoisia tulonlähteitä.</td>
        <td>– Mun anam taam šiev ovdâmerkkân tast, maht ohtsâšmeecijn lii máhđulâš uuccâđ vyevdičuoppâmáid muulsâiävtulijd puátukäldeid.</td>
      </tr>
      <tr>
        <td>Kyseinen päätös toimii myös hyvänä esimerkkinä metsien suojelulle laajemmin ja muille yhteismetsille, sanoo Juuso.</td>
        <td>Taat miärádâs tuáimá meid šiev ovdâmerkkân vuovdij suoijâlmân vijđásubbooht já eres ohtsâšmeccijd, iätá Juuso.</td>
      </tr>
      <tr>
        <td>Suomen hallitus myönsi vuosi sitten 20 miljoonan euron lisämäärärahan Pohjois-Suomen vanhojen metsien suojeluun.</td>
        <td>Suomâ haldâttâs mieđettij ihe tassaaš 20 miljovn euro lasemeriruuđâ Tave-Suomâ puárisvuovdij suoijâlmân.</td>
      </tr>
      <tr>
        <td>Lisämääräraha on käytössä vuoden 2022 loppuun saakka Lapin, Pohjois-Pohjanmaan ja Kainuun ELY-keskusten alueella.</td>
        <td>Lasemeriruttâ lii kiävtust ive 2022 loopâ räi Laapi, Tave-Poođâeennâm já Kainuu IJP-kuávdái kuávlust.</td>
      </tr>
      <tr>
        <td>Määrärahan tarkoituksena on parantaa luonnonsuojelualueiden kytkeytyvyyttä, eheyttä ja kestävyyttä muuttuvissa olosuhteissa.</td>
        <td>Meriruuđâ tárguttâssân lii pyerediđ luándusuojâlemkuávlui ohtâlâsvuođâ, čapovuođâ já killeelvuođâ nubásmuvvee tiileest.</td>
      </tr>
      <tr>
        <td>II varapuheenjohtaja Leo Aikio toivoo, että tämä suojeluhanke on vasta alkua ja Pohjois-Suomen vanhojen metsien suojeluun löytyy rahoitusta myös tulevaisuudessa.</td>
        <td>II värisaavâjođetteijee Leo Aikio tuáivu, ete suojâlemhaahâ lii eskân aalgâ já Tave-Suomâ puárisvuovdij suoijâlmân kávnoo ruttâdem meid puátteevuođâst.</td>
      </tr>
      <tr>
        <td>– On hienoa, että paliskunta ja yhteismetsä pääsivät sopimukseen, joka hyödyttää molempia osapuolia.</td>
        <td>– Lii suotâs, ete paalgâs já ohtsâšmecci pessii sopâmušân, mii hiäđut kuohtuid uásipeelijd.</td>
      </tr>
      <tr>
        <td>Yksityisille metsänomistajille osoitetut korvaukset suojelusta kannustavat huomioimaan metsien merkitystä saamelaiskulttuurin käytössä sekä luonnon monimuotoisuuden turvaajana, sanoo Aikio.</td>
        <td>Priivaat vyevdiomâsteijeid čujottum sajanmáávsuh suoijâlmist movtijditeh väldiđ huámmášumán vuovdij merhâšume sämikulttuur kiävtust sehe luándu maaŋgâhámásâšvuođâ torvejeijen, iätá Aikio.</td>
      </tr>
      <tr>
        <td>– Tällaiset päätökset auttavat Suomea pysymään kiinni ilmastotavoitteissaan.</td>
        <td>– Tágáreh miärádâsah išedeh Suomâ pissoođ jieijâs šoŋŋâdâhuulmijn.</td>
      </tr>
      <tr>
        <td>Vastaavien rahoitusmekanismien turvaaminen voi tulevaisuudessa maksaa itsensä monikertaisesti takaisin, jatkaa Aikio.</td>
        <td>Västideijee ruttâdemmekanismij turvim puáhtá puátteevuođâst mäksiđ jieijâs maaŋgâkiärdásávt maassâd, juátká Aikio.</td>
      </tr>
      <tr>
        <td>Utsjoen porotilojen yhteismetsän suojelukohde sijaitsee Muddusjärven paliskunnan talvilaidunalueella.</td>
        <td>Ucjuv puásuitáálui ohtsâšmeeci suojâlemčuosâttâh lii Mudusjäävri palgâs tälvikuáttumkuávlust.</td>
      </tr>
      <tr>
        <td>Muddusjärven paliskunta ja Utsjoen porotilojen yhteismetsä ovat olleet yhteydessä Saamelaiskäräjiin ja pyytäneet Saamelaiskäräjiä tukemaan asiassa ja vaikuttamaan sen edistymiseen.</td>
        <td>Mudusjäävri paalgâs já Ucjuv puásuitáálui ohtsâšmecci láá lamaš ohtâvuođâst Sämitiigán já táttum Sämitige tuárjuđ ääšist já vaiguttiđ tom ovdánmân.</td>
      </tr>
      <tr>
        <td>Saamelaiskäräjät on aktiivisesti edistänyt asiaa ympäristöministeriön kautta ja ilmaissut tukensa suojelutavoitteelle.</td>
        <td>Sämitigge lii aktiivlávt ovdedâm ääši pirâsministeriö peht já oovdânpuáhtám torjuus suojâlemuulmán.</td>
      </tr>
      <tr>
        <td>– Olen erittäin tyytyväinen yhteistyöhön ympäristö- ja ilmastoministeri Mikkosen kanssa.</td>
        <td>– Mun lam eromâš tuđâvâš oovtâstpaargon pirâs- já šoŋŋâdâhminister Mikkosijn.</td>
      </tr>
      <tr>
        <td>Lisämääräraha on mahdollistanut saamelaisalueella samankaltaisen yksityismetsien suojelun, mitä METSO-ohjelma Etelä-Suomen yksityismetsissä on tehnyt jo pitkään.</td>
        <td>Lasemeriruttâ lii toohâm sämikuávlust máhđulâžžân siämmáásullâsii priivaatmeecij suojâlem, ko maid METSO-ohjelm lii Maadâ-Suomâ priivaatmeecijn toohâm jo kuhháá.</td>
      </tr>
      <tr>
        <td>Haluamme kiittää ministeriä ja ministeriötä siitä, että keskusteluissa on suhtauduttu ratkaisuhaluisesti asiaan, päättää Juuso.</td>
        <td>Mij halijdep kijtteđ minister já ministeriö tast, ete savâstâlmijn láá halijdâm čuávdusijd áášán, looppât Juuso.</td>
      </tr>
      <tr>
        <td>Kuva: Ville Fofonoff</td>
        <td>Kove: Ville Fofonoff</td>
      </tr>
      <tr>
        <td>Lisätietoja:</td>
        <td>Lasetiäđuh:</td>
      </tr>
      <tr>
        <td>Tuomas Aslak Juuso Puheenjohtaja 040 687 3394 tuomas.juuso(at)samediggi.fi</td>
        <td>Tuomas Aslak Juuso Saavâjođetteijee 040 687 3394 tuomas.juuso(at)samediggi.fi</td>
      </tr>
      <tr>
        <td>Leo Aikio II varapuheenjohtaja 040 621 6505 leo.aikio(at)samediggi.fi</td>
        <td>Leo Aikio II värisaavâjođetteijee 040 621 6505 leo.aikio(at)samediggi.fi</td>
      </tr>
    </table>
  </body>
</html>
