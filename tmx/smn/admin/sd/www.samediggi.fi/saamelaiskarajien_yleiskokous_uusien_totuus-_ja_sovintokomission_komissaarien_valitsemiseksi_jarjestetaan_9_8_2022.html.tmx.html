<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjien yleiskokous uusien totuus- ja sovintokomission komissaarien valitsemiseksi järjestetään 9.8.2022</td>
        <td>Sämitige almosčuákkim uđđâ komissaarij valjiimân tuotâvuotâ- já sovâdâttâmkomission uárnejuvvoo 9.8.2022</td>
      </tr>
      <tr>
        <td>Saamelaiskäräjät järjestää ylimääräisen yleiskokouksen etäyhteyksin tiistaina 9.8.2022 klo. 9–16 uusien totuus- ja sovintokomission komissaarien valitsemiseksi.</td>
        <td>Sämitigge uárnee paijeelmiärálii almosčuákkim káidusohtâvuođâiguin majebaargâ 9.8.2022 tme 9–16 uđđâ komissaarij valjiimân tuotâvuotâ- já sovâdâttâmkomission.</td>
      </tr>
      <tr>
        <td>Saamelaiskäräjien hallitus esittää Saamelaiskäräjien kokoukselle, että yleiskokous nimeää kaksi uutta komissaaria, joista toinen edustaa inarinsaamen kieliryhmää ja toinen pohjoissaamen kieliryhmää.</td>
        <td>Sämitige stivrâ iävtut Sämitige čuákkimân, ete almosčuákkim noomât kyehti uđđâ komissaar, main nubbe oovdâst anarâškielâ kielâjuávhu já nubbe tavesämikielâ kielâjuávhu.</td>
      </tr>
      <tr>
        <td>Saamelaiskäräjät kannustaa saamelaisia olemaan yhteydessä Saamelaiskäräjien jäseniin tai puheenjohtajistoon, jos heillä on esityksiä komissaariehdokkaiksi.</td>
        <td>Sämitigge movtijdit sämmilijd väldiđ ohtâvuođâ Sämitige jesânáid tâi saavâjođetteijeid, jis sist láá iävtuttâsah komissaariävtukkâssân.</td>
      </tr>
      <tr>
        <td>Saamelaiskäräjien luottamushenkilöiden yhteystiedot löytyvät Saamelaiskäräjien nettisivuilta osoitteesta: https://www.samediggi.fi/luottamushenkilot/ .</td>
        <td>Sämitige luáttámušulmui ohtâvuotâtiäđuh láá Sämitige nettisiijđoin čujottâsâst: https://www.samediggi.fi/luottamushenkilot/ .</td>
      </tr>
      <tr>
        <td>Saamelaisten totuus- ja sovintokomissio</td>
        <td>Sämmilij tuotâvuotâ- já sovâdâttâmkomissio</td>
      </tr>
      <tr>
        <td>Saamelaisten totuus- ja sovintoprosessin tarkoituksena on tunnistaa ja arvioida historiallista ja nykyistä syrjintää, mukaan lukien valtion sulauttamispolitiikkaa, sekä oikeuksien loukkauksia, selvittää miten nämä vaikuttavat saamelaisiin ja heidän yhteisöönsä nykyisessä tilanteessa ja ehdottaa, miten voitaisiin edistää yhteyttä saamelaisten ja Suomen valtion välillä sekä saamelaisten keskuudessa.</td>
        <td>Sämmilij tuotâvuotâ- já sovâdâttâmproosees ulmen lii tubdâstiđ já árvuštâllâđ historjálii já tááláá olgoštem, mieldi luhâmáin staatâ suddâluttempolitiik, sehe vuoigâdvuođâi luávkkámijd, selvâttiđ maht taah vaigutteh sämmiláid já sii siärvádâhân tááláá tiileest já iävtuttiđ, ete maht puávtáččii ovdediđ ohtâvuođâ sämmilij já Suomâ staatâ kooskâst sehe sämmilij juávhust.</td>
      </tr>
      <tr>
        <td>Totuus- ja sovintokomission jäsenet ovat laajaa luottamusta nauttivia henkilöjä saamelaisten ja suomalaisen yhteiskunnan keskuudessa.</td>
        <td>Tuotâvuotâ- já sovâdâttâmkomissio jesâneh láá vijđes luáttámuš navdâšeijee ulmuuh sämmilij já syemmilii ohtsâškoddeest.</td>
      </tr>
      <tr>
        <td>Jäsenet ovat riippumattomia eivätkä edusta sitä tahoa, joka on heitä esittänyt tai heidät valinnut.</td>
        <td>Jesâneh láá sorjomettum iäge oovdâst tom pele, mii lii sii iävtuttâm tâi sii valjim.</td>
      </tr>
      <tr>
        <td>Komission nimittämisessä huomioidaan tasapuolisesti eri saamen kieliryhmät.</td>
        <td>Komissio noomâtmist váldojeh täsipiälásávt huámmášumán jieškote-uv sämikielâjuávhuh.</td>
      </tr>
      <tr>
        <td>Komission nimittämisessä pyritään ottamaan huomioon sukupuolten tasapuolinen edustus.</td>
        <td>Komissio noomâtmist viggeh väldiđ huámmášumán suhâpeelij täsipiälásâš ovdâstus.</td>
      </tr>
      <tr>
        <td>Valtioneuvosto asetti Saamelaisten totuus- ja sovintokomission 28. lokakuuta 2021 ja komissio aloitti työnsä viiden komissaarin kokoonpanolla.</td>
        <td>Staatârääđi asâttij Sämmilij tuotâvuotâ- já sovâdâttâmkomissio 28. roovvâdmáánu 2021 já komissio algâttij pargos viiđáin komissaarijn.</td>
      </tr>
      <tr>
        <td>Komissaareista kaksi nimitettiin Saamelaiskäräjien esityksestä, yksi Kolttien kyläkokouksen esityksestä ja kaksi Suomen valtion esityksestä.</td>
        <td>Komissaarijn kyehti nomâttui Sämitige iävtuttâsâst, ohtâ Nuorttâlij sijdâčuákkim iävtuttâsâst já kyehti Suomâ staatâ iävtuttâsâst.</td>
      </tr>
      <tr>
        <td>Komission pääsihteeri aloitti työnsä 1.2.2022 ja maalis-huhtikuussa 2022 komission sihteeristössä aloitti työnsä lisäksi kolme suunnittelijaa.</td>
        <td>Komissio váldučällee algâttij pargos 1.2.2022 já njuhčâ-cuáŋuimáánust 2022 komissio čäällimkoddeest algâttii pargos lasseen kulmâ vuávájeijee.</td>
      </tr>
      <tr>
        <td>Toukokuussa 2022 molemmat Saamelaiskäräjien esittämät komissaarit pyysivät vapautusta komissaarin tehtävistään.</td>
        <td>Vyesimáánust 2022 kuohtuuh Sämitige iävtuttem komissaareh pivdijn luovâsmittem komissaar pargoost.</td>
      </tr>
      <tr>
        <td>Valtioneuvosto myönsi eron Miina Seurujärvelle ja Heikki J. Hyväriselle komissaarin tehtävästä 25.5.2022 lukien.</td>
        <td>Staatârääđi mieđettij iäru Miina Seurujáávrán já Heikki J. Hyvärisâžân komissaar pargoost 25.5.2022 rääjist.</td>
      </tr>
      <tr>
        <td>Komission pääsihteeri ilmoitti valtioneuvoston kanslialle koeajan purkamisesta Saamelaisten totuus- ja sovintokomission pääsihteerin virasta 22.5.2022 lähtien.</td>
        <td>Komissio váldučällee almottij staatârääđi kanslian keččâlemääigi raččomist Sämmilij tuotâvuotâ- já sovâdâttâmkomissio váldučällee virgeest 22.5.2022 rääjist.</td>
      </tr>
      <tr>
        <td>Kesäkuussa 2022 myös yksi komission sihteeristön suunnittelijoista on ilmoittanut koeajan purkamisesta komission sihteeristön suunnittelijan virasta.</td>
        <td>Kesimáánust 2022 meid ohtâ komissio čäällimkode vuávájeijein lii almottâm keččâlemä��igi raččomist komissio čäällimkode vuávájeijee virgeest.</td>
      </tr>
      <tr>
        <td>Totuus- ja sovintokomission asettaneet tahot, eli Saamelaiskäräjät, Kolttien kyläkokous sekä Valtioneuvoston kanslia ovat touko-kesäkuussa käyneet neuvotteluja komission työn jatkamisen tiimoilta.</td>
        <td>Tuotâvuotâ- já sovâdâttâmkomissio asâttâm peleh, ađai Sämitigge, Nuorttâlij sijdâčuákkim sehe Staatârääđi kanslia láá vyesi-kesimáánust ráđádâllâm komissio pargo juátkim ooleest.</td>
      </tr>
      <tr>
        <td>Saamelaiskäräjien kokous käsitteli totuus- ja sovintokomission tilannetta kokouksessaan 23.6.2022, ja kuuli komission työstä kokouksen yhteydessä komisaari Hannele Pokkaa, Kari Mäkistä sekä Irja Jefremoffia, sekä komissaarin tehtävänsä jättäneitä Miina Seurujärveä sekä Heikki J. Hyväristä.</td>
        <td>Sämitige čuákkim kieđâvušâi tuotâvuotâ- já sovâdâttâmkomissio tile čuákkimistis 23.6.2022, já kuulâi komissio pargoost čuákkim ooleest komissaarijd Hannele Pokka, Kari Mäkinen já Irja Jefremoff, sehe komissaar pargo kuáđđám Miina Seurujäävri sehe Heikki J. Hyvärisii.</td>
      </tr>
      <tr>
        <td>Lisäksi kokous kuuli komission sihteeristön suunnittelija Aslak Uula Länsmania sekä totuus- ja sovintoprosessin tueksi perustetun saamelaisten psykososiaalisen tuen yksikön johtaja Heidi Erikseniä.</td>
        <td>Lasseen čuákkim kuulâi komissio čäällimkode vuávájeijee Aslak Uula Länsman sehe tuotâvuotâ- já sovâdâttâmproosees toorjân vuáđudum sämmilij psykososiaallii torjuu ohtâduv hoovdâ Heidi Eriksen.</td>
      </tr>
      <tr>
        <td>Saamelaiskäräjien kokous päätti tukea saamelaisten totuus- ja sovintokomission jatkamista ja valita kaksi komissaaria elokuussa pidettävässä ylimääräisessä täyskokouksessa.</td>
        <td>Sämitige čuákkim meridij tuárjuđ sämmilij tuotâvuotâ- já sovâdâttâmkomissio juátkim já valjiđ kyehti komissaar porgemáánust toollâmnáál paijeelmiärálii tievâsčuákkimist.</td>
      </tr>
      <tr>
        <td>Lue tästä saamelaisten totuus- ja sovintokomission mandaatti .</td>
        <td>Luuvâ tuotâvuotâ- já sovâdâttâmkomissio mandaat tääbbin .</td>
      </tr>
      <tr>
        <td>Lisätietoja:</td>
        <td>Lasetiäđuh:</td>
      </tr>
      <tr>
        <td>Puheenjohtaja</td>
        <td>Saavâjođetteijee</td>
      </tr>
      <tr>
        <td>Tuomas Aslak Juuso</td>
        <td>Tuomas Aslak Juuso</td>
      </tr>
      <tr>
        <td>040 687 3394</td>
        <td>040 687 3394</td>
      </tr>
      <tr>
        <td>tuomas.juuso@samediggi.fi</td>
        <td>tuomas.juuso@samediggi.fi</td>
      </tr>
    </table>
  </body>
</html>
