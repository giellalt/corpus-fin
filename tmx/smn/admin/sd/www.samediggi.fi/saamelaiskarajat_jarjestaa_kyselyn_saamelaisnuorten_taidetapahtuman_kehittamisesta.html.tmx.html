<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjät järjestää kyselyn Saamelaisnuorten taidetapahtuman kehittämisestä</td>
        <td>Sämitigge uárnee koijâdâllâm Säminuorâi taaiđâtábáhtus oovdedmist</td>
      </tr>
      <tr>
        <td>Saamelaiskäräjät järjestää webropol-kyselyn liittyen Saamelaisnuorten taidetapahtuman kehittämiseen.</td>
        <td>Sämitigge uárnee webropol-koijâdâllâm Säminuorâi taaiđâtábáhtus oovdedmist.</td>
      </tr>
      <tr>
        <td>Lapsille ja nuorille on oma kyselylomakkeensa.</td>
        <td>Párnáid já nuoráid lii sii jieijâs koijâdâllâmluámáttâh.</td>
      </tr>
      <tr>
        <td>Muille viiteryhmille, kuten rehtoreille, opettajille ja huoltajille kysely on laajempi.</td>
        <td>Eres čujosjuávhoid, tego rehtoráid, máttáátteijeid já huolâtteijeid, koijâdâllâm lii vijđásub.</td>
      </tr>
      <tr>
        <td>Saamelaisnuorten taidetapahtuma on perinteikäs tapahtuma, jossa on saamenkielisten lavaesitysten lisäksi työpajoja ja muuta oheistoimintaa kolmella saamen kielellä.</td>
        <td>Säminuorâi taaiđâtábáhtus lii ärbivuáválâš tábáhtus, mast láá láávdástmij lasseen pargopáájáh já eres miäldustoimâ kuulmâ sämikielân.</td>
      </tr>
      <tr>
        <td>Itse tapahtuma on jo useana vuonna striimattu, joten sitä on voitu seurata laajasti.</td>
        <td>Jieš tábáhtus lii jo maaŋgâ ive vuolgâttum Stream peht, te tom lii puáhtám čuávvuđ vijđáht.</td>
      </tr>
      <tr>
        <td>Taidetapahtuman osallistujamäärien ja järjestelykustannusten kasvaessa on ollut tarve pohtia, kuinka tapahtuma voidaan nykyresursseilla toteuttaa myös tulevaisuudessa mahdollisimman saavutettavasti.</td>
        <td>Ko taaiđâtábáhtus uásálistei meeri já ornimkoloh láá stuárrum, te lii lamaš tárbu smiettâđ, ete maht tábáhtus puáhtá tááláá resursijguin olášuttiđ meid puátteevuođâst tienuuvt, ete tot lii pyereest juksâmnáál.</td>
      </tr>
      <tr>
        <td>Saamelaiskäräjien hallitus päätti kokouksessaan 10.2.2023 (1/2023) prosessista, jossa selvitetään, millaisia toiveita saamen kansalla on saamelaisnuorten taidetapahtuman tulevaisuuden suhteen.</td>
        <td>Sämitige stivrâ meridij čuákkimstis 10.2.2023 (1/2023) prosesist, mast selvâttuvvoo, ete magareh tuoivuuh sämiaalmugist láá säminuorâi taaiđâtábáhtus puátteevuođâ háárán.</td>
      </tr>
      <tr>
        <td>Hallituksen alaisena Saamelaiskäräjien koulutus- ja oppimateriaalilautakunta päätti omassa kokouksessaan 17.3.2023 (1/2023) aloittaa prosessin kyselyn toteuttamiseksi hallituksen päätöksen mukaisesti.</td>
        <td>Stiivrâ vuálásâžžân Sämitige škovlim- já oppâmateriaallävdikodde meridij jieijâs čuákkimist 17.3.2023 (1/2023) algâttiđ proosees koijâdâllâm olášutmân stiivrâ miärádâs mield.</td>
      </tr>
      <tr>
        <td>Saamelaisnuorten taidetapahtuma on ollut tärkeä kohtaamispaikka saamelaislapsille- ja nuorille jo 1970-luvulta lähtien.</td>
        <td>Säminuorâi taaiđâtábáhtus lii lamaš tehálâš čokkânemsaje sämipárnáid já -nuoráid jo 1970-lovo rääjist.</td>
      </tr>
      <tr>
        <td>Saamelaiskäräjät on järjestänyt tapahtumaa vuodesta 1998.</td>
        <td>Sämitigge lii ornim tábáhtus ive 1998 rääjist.</td>
      </tr>
      <tr>
        <td>Saamelaisnuorten taidetapahtumalla on suuri merkitys nuorten elävälle saamelaiskulttuurille ja se on usein merkinnyt nuorille ensimmäistä omakielistä yleisöä ja esiintymistä omalle yhteisölle.</td>
        <td>Säminuorâi taaiđâtábáhtusâst lii stuorrâ merhâšume nuorâi ellee sämikulttuurân já tot lii maŋgii merhâšâm nuoráid vuossâmuuh jieijâskielâliih keččeeh já lávdástem jieijâs siärvádâhân.</td>
      </tr>
      <tr>
        <td>Tapahtumaan on aiempina vuosina kutsuttu kaikki saamelaislapset ja -nuoret sekä saamen kielen tai saamenkielisessä opetuksessa olevat lapset ja nuoret Suomessa.</td>
        <td>Tábáhtusân láá ovdebij iivij puávdejum puoh sämipárnááh já -nuorah sehe sämikielâ tâi sämikielâlii máttááttâsâst orroo párnááh já nuorah Suomâst.</td>
      </tr>
      <tr>
        <td>Tapahtuma kuuluu saamelaisten kotiseutualueen koulujen työohjelmaan, jota myötä osallistujat ovat olleet kouluasteiden mukaisesti 6–20-vuotiaita.</td>
        <td>Tábáhtus kulá sämmilij päikkikuávlu škoovlâi pargo-ohjelmân, já ton mield uásálisteeh láá lamaš škovlâtaasij miäldásávt 6–20-ihásiih.</td>
      </tr>
      <tr>
        <td>Tapahtumaa rahoittaa Opetus- ja kulttuuriministeriö, jonka myöntämällä avustuksella on katettu itse tapahtuman järjestelykustannusten lisäksi osallistujien matkoja ja majoituksia sekä palkattu erillinen projektityöntekijä tapahtumaa järjestelemään.</td>
        <td>Tábáhtus ruttâd Máttááttâs- já kulttuurministeriö, mon mieđettem torjuin láá luávdám jieš tábáhtus ornimkoloi lasseen uásálistei maađhijd já ijâstâlmijd sehe pálkkááttâm sierâ proojeektpargee orniđ tábáhtus.</td>
      </tr>
      <tr>
        <td>Saamelaisnuorten taidetapahtuma kuuluu valtakunnalliseen Nuori Kulttuuri–verkostoon, jonka toimintamalli on vuonna 2021 muuttunut monitaiteelliseksi ja se on suunnattu saamelaisnuorten taidetapahtumasta poiketen 13–29-vuotiaille nuorille.</td>
        <td>Säminuorâi taaiđâtábáhtus kulá väldikodálii Nuorâ Kulttuur–viärmádâhân, mon toimâhäämi lii ive 2021 muttum maaŋgâtaaiđâlâžžân já tot lii säminuorâi taaiđâtábáhtusâst spiekâstmáin čuosâttum 13–29-ihásáid nuoráid.</td>
      </tr>
      <tr>
        <td>Kyseinen tapahtuma järjestetään parillisina vuosina verkossa ja parittomina vuosina lähitapahtumana.</td>
        <td>Koččâmušâst orroo tábáhtus uárnejuvvoo parâlij iivij neetist já parâttes iivij aldatábáhtussân.</td>
      </tr>
      <tr>
        <td>Esiintyjiä valtakunnalliseen tapahtumaan haetaan mm. virtuaalisen esiintymislavan kautta.</td>
        <td>Lávdásteijeeh väldikodálii tábáhtusân oceh ei. virtuaallii lávdástem peht.</td>
      </tr>
      <tr>
        <td>Saamelaiskäräjien kokouksen 22.12.2022 hyväksymän vuoden 2023 toimintasuunnitelma-talousarvion mukaisesti saamelaisnuorten taidetapahtumaa on uudistettu valtakunnalliseen tapahtumaan liittyen.</td>
        <td>Sämitige čuákkim 22.12.2022 tuhhiittem ive 2023 toimâvuávám-budjet mield säminuorâi taaiđâtábáhtus lii uđâsmittum väldikodálii tábáhtus háárán.</td>
      </tr>
      <tr>
        <td>Uudistus otettiin huomioon vuoden 2023 tapahtumassa monitaiteisuutena, jossa teemaa ei oltu rajoitettu vain yhteen taiteenlajiin – tämä on linjassa vuoden 2023 Nuori Kulttuuri festivaalin kanssa, jonne Saamelaisnuorten taidetapahtumasta valittiin edustaja.</td>
        <td>Uđâsmittem valdui huámmášumán ive 2023 tábáhtusâst maaŋgâtaaiđâlâšvuottân, mast teema ij lamaš räijejum tuš oovtâ taaiđâšlaajân – taat lii linjáást ive 2023 Nuorâ Kulttuur festivaaláin, kuus Säminuorâi taaiđâtábáhtusâst väljejui ovdâsteijee.</td>
      </tr>
      <tr>
        <td>Aiempina vuosina Saamelaisnuorten taidetapahtuma on kiertänyt vuorotellen saamelaisalueen eri kunnissa, mutta poikkeuksellisesti tapahtuma on järjestetty nyt jo useana vuonna Inarissa, josta käsin on myös toteutettu poikkeusvuosien striimatut tapahtumat.</td>
        <td>Ovdebij iivij Säminuorâi taaiđâtábáhtus lii jottáám vuáruluvâi sämikuávlu sierâ kieldâin, mutâ spiekâstâhlávt tábáhtus lii uárnejum tääl jo maaŋgâ ive Anarist, mast láá meid vuolgâttâm Stream peht spiekâstâhiivij tábáhtusâid.</td>
      </tr>
      <tr>
        <td>Syynä tähän on ollut tapahtuman kasvanut osallistujamäärä, joka on asettanut ehtoja mm. tilan koolle turvallisuusmääräyksineen.</td>
        <td>Suijâ toos lii lamaš tábáhtus stuárrum uásálistei meeri, mii lii piejâm iävtuid ei. saje stuárudâhân torvolâšvuotâmiärádâsâiguinis.</td>
      </tr>
      <tr>
        <td>Lisäksi yleisesti paikanvalinnassa on otettava huomioon tilan tapahtumatekninen valmius.</td>
        <td>Toos lasseen almolávt saje valjiimist kalga väldiđ huámmášumán tábáhtusteknisii kiärgusvuođâ.</td>
      </tr>
      <tr>
        <td>Äänellisesti ja visuaalisesti laadukas tapahtuma edellyttää myös asiantuntevaa ja toteutukseen nähden riittävää henkilökuntaa.</td>
        <td>Jienâ já visuaallâšvuođâ tááhust ollâ tääsi tábáhtus váátá meid äššitobdee já olášuttem háárán tuárvi ennuv pargeid.</td>
      </tr>
      <tr>
        <td>Kiertävässä taidetapahtumassa tekninen toteutus on ostettu ulkopuolisilta palveluntuottajilta.</td>
        <td>Jottee taaiđâtábáhtusâst teknisâš olášuttem lii ostum ulguupiäláin palvâluspyevtitteijein.</td>
      </tr>
      <tr>
        <td>Saamelaisnuorten taidetapahtumaan liittyvässä kyselyssä on pyritty ottamaan huomioon mahdollisimman kattavasti edellä mainittuja tapahtumajärjestelyyn liittyviä seikkoja.</td>
        <td>Säminuorâi taaiđâtábáhtusân lohtâseijee koijâdâlmist láá viggâm väldiđ huámmášumán nuuvt pyereest ko máhđulâš ovdiibeln mainâšum, tábáhtusorniistâlmáid lohtâseijee aašijd.</td>
      </tr>
      <tr>
        <td>Taidetapahtumakysely avataan 15.5.2023 ja se on avoinna 26.5.2023 asti</td>
        <td>Taaiđâtábáhtuskoijâdâllâm liäkkoo 15.5.2023 já tot lii ávus 26.5.2023 räi.</td>
      </tr>
      <tr>
        <td>Viiteryhmille tarkoitettuun webropol–kyselyyn pääsee vastaamaan täällä</td>
        <td>Čujosjuávhoid uáivildum webropol–koijâdâlmân piäsá västidiđ tääbbin</td>
      </tr>
      <tr>
        <td>Lapsille ja nuorille tarkoitettu webropol-kysely jaetaan saamen kieltä ja saamenkielistä opetusta järjestäville oppilaitoksille.</td>
        <td>Párnáid já nuoráid uáivildum webropol–koijâdâllâm juáhhoo oppâlájádâssáid, moh uárnejeh sämikielâ já sämikielâlii máttááttâs.</td>
      </tr>
      <tr>
        <td>Linkki kyselyyn löytyy myös täältä</td>
        <td>Liŋkkâ koijâdâlmân kávnoo meid tääbbin</td>
      </tr>
      <tr>
        <td>Lisätietoja:</td>
        <td>Lasetiäđuh:</td>
      </tr>
      <tr>
        <td>Bigga-Helena Magga Koulutussihteeri puh. 010 839 3121 bigga–helena.magga@samediggi.fi</td>
        <td>Bigga–Helena Magga Škovlimčällee puh. 010 839 3121 bigga–helena.magga@samediggi.fi</td>
      </tr>
    </table>
  </body>
</html>
