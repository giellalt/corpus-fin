<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Tunti saamea kaikille!</td>
        <td>Tijme sämikielâ puohháid!</td>
      </tr>
      <tr>
        <td>– avoimet oppitunnit saamen kielten viikolla</td>
        <td>– ávus oppâtijmeh sämikielâi ohhoost</td>
      </tr>
      <tr>
        <td>Saamen kielten etäyhteyksiä hyödyntävän opetuksen pilottihanke järjestää tänäkin vuonna avoimet Tunti saamea kaikille!</td>
        <td>Sämikielâi káidusmáttááttâs piiloothaahâ uárnee taan-uv ive ávus Tijme sämikielâ puohháid !</td>
      </tr>
      <tr>
        <td>-oppitunnit saamen kielten viikolla 25.–31.10.2021.</td>
        <td>-oppâtiijmijd sämikielâi ohhoost 25.–31.10.2021.</td>
      </tr>
      <tr>
        <td>Oppitunnit on suunnattu perusopetuksen oppilaille ja toisen asteen opiskelijoille, mutta oppitunneille saavat osallistua kaikki saamen kielistä kiinnostuneet.</td>
        <td>Oppâtijmeh láá čuosâttum vuáđumáttááttâs uáppeid já nube tääsi uáppeid, mutâ oppâtijmijd uážžuh uásálistiđ puohah, kiäh láá perustum sämikielâin.</td>
      </tr>
      <tr>
        <td>Tunneille voi osallistua kukin oppija itsenäisesti tai koko luokka voi osallistua yhdessä samaan tuokioon yhteiseltä laitteelta.</td>
        <td>Tijmijd puáhtá uásálistiđ jieškote-uv uáppee jiečânávt teikâ oles luokka puáhtá uásálistiđ oovtâst siämmáá puudân ohtsii piergâsijn.</td>
      </tr>
      <tr>
        <td>Osallistua voi myös useammalle tunnille.</td>
        <td>Uásálistiđ puáhtá meid eenâb ko oovtâ tiijmán.</td>
      </tr>
      <tr>
        <td>Oppituntien tarkoituksena on kasvattaa tietoutta saamelaisista ja saamen kielistä sekä innostaa osallistujia saamen kielistä kielikylvyn muodossa, jolloin opettajat puhuvat oppitunneilla pääasiassa saamen kieltä.</td>
        <td>Oppâtiijmij ulmen lii lasettiđ tiäđu sämmilijn já sämikielâin sehe movtijdittiđ uásálisteid sämikielâin kielâlávgum vuovvijn, kuás máttáátteijeeh sárnuh oppâtiijmijn iänááš sämikielâ.</td>
      </tr>
      <tr>
        <td>Luvassa on laulua, loruja ja pelejä!</td>
        <td>Vyerdimist láá lavluuh, kukkâseh já speelah!</td>
      </tr>
      <tr>
        <td>Oppitunnit pidetään etäyhteyksin Microsoft Teamsissa.</td>
        <td>Oppâtijmeh tuállojeh káidusohtâvuođâ peht Microsoft Teamsist.</td>
      </tr>
      <tr>
        <td>Tunteja on yhteensä kolme, yksi jokaisesta Suomessa puhutusta saamen kielestä: koltan-, inarin- ja pohjoissaamen kielestä.</td>
        <td>Tijmeh láá ohtsis kulmâ, ohtâ jieškote-uv Suomâst sarnum sämikielâst: nuorttâlâš-, anarâš- já tavesämikielâst.</td>
      </tr>
      <tr>
        <td>Oppitunnit on kohdennettu eri ikäryhmille ja kullakin oppitunnilla keskitytään tiettyyn aiheeseen.</td>
        <td>Oppâtijmeh láá čuosâttum sierâ ahejuávhoid já jieškote-uv oppâtijme ääigi vuájuh tiätufáádán.</td>
      </tr>
      <tr>
        <td>Aikataulu:</td>
        <td>Äigitavlu:</td>
      </tr>
      <tr>
        <td>Ti 26.10. klo 10–11</td>
        <td>Ma 26.10. tme 10–11</td>
      </tr>
      <tr>
        <td>Koltansaamea luokille 3–6, aiheena marjat</td>
        <td>Nuorttâlâškielâ 3.–6. luokkaid, fáddán myerjih</td>
      </tr>
      <tr>
        <td>Ke 27.10. klo 10–11</td>
        <td>Ko 27.10. tme 10–11</td>
      </tr>
      <tr>
        <td>Pohjoissaamea yläkoulun luokille, aiheena viikonpäivät</td>
        <td>Tavesämikielâ paješkoovlân, fáddán ohopeeivih</td>
      </tr>
      <tr>
        <td>To 28.10. klo 13–14</td>
        <td>Tu 28.10. tme 13–14</td>
      </tr>
      <tr>
        <td>Inarinsaamea alakoulun luokille, aiheena metsäneläimet</td>
        <td>Anarâškielâ vyeliškoovlâ luokkaid, fáddán meccielleeh</td>
      </tr>
      <tr>
        <td>Tunneilla on mahdollisuus kysyä kysymyksiä ja keskustella chatissa.</td>
        <td>Tiijmij ääigi lii máhđulâš koijâdiđ koččâmušâid já savâstâllâđ chatist.</td>
      </tr>
      <tr>
        <td>Opettajan lisäksi kysymyksiin ovat vastaamassa muut etäopetushankkeen työntekijät.</td>
        <td>Máttáátteijee lasseen koččâmuššáid láá västidmin eres-uv káidusmáttááttâshaavâ pargeeh.</td>
      </tr>
      <tr>
        <td>Tunneille ei tarvitse ilmoittautua etukäteen.</td>
        <td>Tijmijd ij taarbâš almottâttâđ muuneeld.</td>
      </tr>
      <tr>
        <td>Oppitunnit nauhoitetaan ja tallennelinkki julkaistaan tuntien jälkeen osoitteessa  www.saamenetaopetus.com/tapahtumia .</td>
        <td>Oppâtijmeh vyerkkejuvvojeh já vuárkkáliŋkkâ almostittoo tiijmij maŋa čujottâsâst  www.saamenetaopetus.com/tapahtumia .</td>
      </tr>
      <tr>
        <td>Tarkemmat ohjeet tunneille osallistumiseksi on julkaistu sekä etäopetushankkeen verkkosivuilla  ja  Facebookissa .</td>
        <td>Tärhibeh ravvuuh tijmijd uásálistem várás láá almostittum sehe káidusmáttááttâshaavâ nettisiijđoin  já  Facebookist .</td>
      </tr>
      <tr>
        <td>Saamen kielten etäyhteyksiä hyödyntävän opetuksen pilottihanke  on Utsjoen kunnan hallinnoima ja Saamelaiskäräjien koordinoima.</td>
        <td>Sämikielâi káidusmáttááttâs piiloothaahâ  lii Ucjuv kieldâ haldâšem já Sämitige koordinistem.</td>
      </tr>
      <tr>
        <td>Pilottihanketta rahoittaa opetus- ja kulttuuriministeriö.</td>
        <td>Piiloothaavâ ruttâd máttááttâs- já kulttuurministeriö.</td>
      </tr>
      <tr>
        <td>Pilottihankkeen tarkoituksena on parantaa saamelaisopetuksen saavutettavuutta saamelaisten kotiseutualueen ulkopuolella.</td>
        <td>Piiloothaavâ ulmen lii pyerediđ sämimáttááttâs finnim sämmilij päikkikuávlu ulguubeln.</td>
      </tr>
      <tr>
        <td>Hanke antaa kaksi viikkotuntia perusopetusta/lukiokoulutusta täydentävää saamen kielen opetusta etäyhteyksin ympäri Suomen.</td>
        <td>Haahâ addel kyehti okkotijme vuáđumáttááttâs/luvâttâhškovlim tievâsmittee sämikielâ máttááttâs káidusohtâvuođáin pirrâ Suomâ.</td>
      </tr>
      <tr>
        <td>Tällä hetkellä hankkeen kautta saamen kielten opetusta saa 105 oppilasta ja opiskelijaa.</td>
        <td>Taan tove sämikielâ máttááttâs finnee haavâ peht 105 uápped.</td>
      </tr>
      <tr>
        <td>Hanke on saanut jatkorahoituksen 31.8.2023 asti.</td>
        <td>Haahâ lii finnim jotkâruttâdem 31.8.2023 räi.</td>
      </tr>
      <tr>
        <td>Lukuvuodelle 2022–2023 ilmoittautuminen avataan jälleen kevättalvella 2022.</td>
        <td>Luuhâmihán 2022–2023 almottâttâm liäkkoo vuod kiđđâtäälvi 2022.</td>
      </tr>
      <tr>
        <td>Saamen kielten viikkoa vietetään 25.-31.10.2021 ja  Saamelaiskäräjät on kutsunut  kaikkia osallistumaan teemaviikolle esimerkiksi järjestämällä tapahtumia ja tuomalla saamen kieliä esille.</td>
        <td>Sämikielâi oho viettip 25.-31.10.2021 já  Sämitigge lii povdim  puohâid uásálistiđ teemaookon ovdâmerkkân orniimáin tábáhtusâid já pyehtimáin sämikielâid uáinusân.</td>
      </tr>
      <tr>
        <td>Kielikylpytuntien lisäksi saamelaisuuteen ja saamen kieliin voi tutustua  Oktavuohta – saamelaistietoa opetukseen  -nettisivuilla, josta löytyy runsaasti teemamateriaalia opetukseen.</td>
        <td>Kielâlávgumtiijmij lasseen sämmilâšvuotân já sämikieláid puáhtá uápásmuđ Oktavuohta – sämmilâštiätu máttááttâsân  -nettisiijđoin, mast lii valjeest teemamateriaal máttááttâsân.</td>
      </tr>
      <tr>
        <td>Lisäksi voit tilata saamelaisaiheiset kouluvierailut, mobiilipelit ja menetelmäpakan  Dihtosis -hankkeen nettisivuilta.</td>
        <td>Toos lasseen tun puávtáh tiiláđ sämmilâšfáádá miäldásijd škovlâkollimijd, moobiilspeelâid já hárjuttâskoortâid  Dihtosis  -haavâ nettisiijđoin.</td>
      </tr>
      <tr>
        <td>Lisätietoja:</td>
        <td>Lasetiäđuh:</td>
      </tr>
      <tr>
        <td>Satu Pieski, hankepäällikkö  satu.pieski@edu.utsjoki.fi 040 5466 514</td>
        <td>Satu Pieski, hahâhovdâ  satu.pieski@edu.utsjoki.fi 040 5466 514</td>
      </tr>
      <tr>
        <td>Anni-Sofia Niittyvuopio, hankekoordinaattori  anni-sofia.niittyvuopio@samediggi.fi 040 5843 098</td>
        <td>Anni-Sofia Niittyvuopio, hahâkoordinaattor  anni-sofia.niittyvuopio@samediggi.fi 040 5843 098</td>
      </tr>
      <tr>
        <td>www.saamenetaopetus.com  www.oktavuohta.com</td>
        <td>www.saamenetaopetus.com  www.oktavuohta.com</td>
      </tr>
    </table>
  </body>
</html>
