<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Vanhemmille</td>
        <td>Vaanhimáid</td>
      </tr>
      <tr>
        <td>Kenelle kielipesä on tarkoitettu?</td>
        <td>Kiäs kielâpiervâl lii uáivildum?</td>
      </tr>
      <tr>
        <td>Mitä kielipesä edellyttää perheeltä?</td>
        <td>Maid kielâpiervâl váátá perrust?</td>
      </tr>
      <tr>
        <td>Miten kielipesä toimii?</td>
        <td>Maht kielâpiervâl tuáimá?</td>
      </tr>
      <tr>
        <td>Miten lasten saamen kieli kehittyy?</td>
        <td>Maht párnái sämikielâ ovdán?</td>
      </tr>
      <tr>
        <td>Miksi kielipesä?</td>
        <td>Mane kielâpiervâl?</td>
      </tr>
      <tr>
        <td>Oletko kiinnostunut kielipesästä oman lapsesi mahdollisena varhaiskasvatusmuotona?</td>
        <td>Kiäsut-uv kielâpiervâl tuu jieijâd párnáá máhđulii arâšoddâdemvyehin?</td>
      </tr>
      <tr>
        <td>Onko lapsesi kielipesässä ja etsit lisätietoa aiheesta?</td>
        <td>Lii-uv tuu páárnáš kielâpiervâlist já tun uusah lasetiäđu fáádást?</td>
      </tr>
      <tr>
        <td>Tälle sivulle on koottu kielipesälasten vanhempia koskevia kysymyksiä.</td>
        <td>Taan siijđon láá nurrum koččâmušah, moh kyeskih kielâpiervâlpárnái vaanhimáid.</td>
      </tr>
      <tr>
        <td>Kenelle kielipesä on tarkoitettu?</td>
        <td>Kiäs kielâpiervâl lii uáivildum?</td>
      </tr>
      <tr>
        <td>Suomessa saamelaisten kulttuuri- ja kielipesätoiminta on tarkoitettu saamelaisperheiden alle kouluikäisille lapsille, jotka eivät pääse omaksumaan saamen kieltä kotonaan lainkaan tai riittävästi.</td>
        <td>Suomâst sämmilij kulttuur- já kielâpiervâltoimâ lii uáivildum sämiperrui vuálá škovlâahasáid párnáid, kiäh iä peesâ oppâđ sämikielâ pääihist ollágin teikâ tuárvi.</td>
      </tr>
      <tr>
        <td>Jos kielipesäryhmässä on tilaa, sinne voidaan joissakin tapauksissa ottaa myös muita kuin saamelaislapsia.</td>
        <td>Jis kielâpiervâljuávhust lii saje, te toos puáhtá motomijn tábáhtusâin väldiđ meid eres ko sämipárnáid.</td>
      </tr>
      <tr>
        <td>Kielipesäryhmillä voi olla omia käytäntöjään sen suhteen, minkä ikäisiä lapsia ryhmään pääsee.</td>
        <td>Kielâpiervâljuávhuin sättih leđe jieijâs vuáháduvah toos, ete mon ahasiih párnááh juávkun peesih.</td>
      </tr>
      <tr>
        <td>Jos ryhmä on avoin kaikenikäisille, suositeltavaa on, että lapsi aloittaa kielipesän mahdollisimman varhain – heti, kun perhe tarvitsee lapselle varhaiskasvatuspaikkaa.</td>
        <td>Jis juávkku lii ávus jyehiahasáid, te avžuutteh, ete páárnáš aalgât kielâpiervâl nuuvt tooláá ko máhđulâš – tállán, ko peerâ taarbâš párnážân arâšoddâdemsaje.</td>
      </tr>
      <tr>
        <td>Tällöin lapsi kasvaa alusta saakka kaksikieliseksi.</td>
        <td>Talle páárnáš šadda aalgâ rääjist kyevtkielâlâžžân.</td>
      </tr>
      <tr>
        <td>Mitä kielipesä edellyttää perheeltä?</td>
        <td>Maid kielâpiervâl váátá perrust?</td>
      </tr>
      <tr>
        <td>Erityisiä pääsyvaatimuksia kielipesään ei ole, eikä se edellytä lapselta tai perheeltä esimerkiksi kielellistä lahjakkuutta.</td>
        <td>Eromâš peessâmvátámâšah kielâpiervâlân iä lah, ijge tot vaađâ párnáást teikâ perrust ovdâmerkkân kielâlijd naavcâid.</td>
      </tr>
      <tr>
        <td>Muutamia selkeitä suosituksia perheille kuitenkin on:</td>
        <td>Motomeh čielgâ avžuuttâsah perruid kuittâg láá:</td>
      </tr>
      <tr>
        <td>Perheen tulee sitoutua kielipesätoimintaan pitkällä tähtäimellä.</td>
        <td>Peerâ kalga čonâdâttâđ kielâpiervâltooimân kuhes áigádâhân.</td>
      </tr>
      <tr>
        <td>Kielipesä ei voi olla lyhytaikainen kokeilu tai väliaikaisratkaisu, vaan se tulee nähdä osana jatkumoa, jonka kautta lapselle pyritään luomaan koko elämänmittainen kieli- ja kulttuuriympäristö.</td>
        <td>Kielâpiervâl ij pyevti leđe uánihis keččâlem teikâ koskâpuddâsâš čuávdus, peic tom kalga uáiniđ uássin juátkoo tooimâ, mon peht párnážân viggeh rähtiđ oles eellim kukkosii kielâ- já kulttuurpirrâs.</td>
      </tr>
      <tr>
        <td>Vanhempien on ymmärrettävä kielipesätoiminnan tavoitteet ja periaatteet ja kunnioitettava niitä.</td>
        <td>Vaanhimeh kalgeh iberdiđ kielâpiervâltooimâ uulmijd já prinsiipijd já kunnijâttiđ taid.</td>
      </tr>
      <tr>
        <td>Perheen osallistuminen yhteiseen toimintaan on tärkeää.</td>
        <td>Perruu uásálistem ohtsii tooimân lii tehálâš.</td>
      </tr>
      <tr>
        <td>Jos mahdollista, lapsen tulisi päästä kielipesästä saamenkieliseen tai osittain saamenkieliseen kouluopetukseen.</td>
        <td>Jis máhđulâš, te páárnáš kolgâččij peessâđ kielâpiervâlist sämikielâlii teikâ uásild sämikielâlii škovlâmáttááttâsân.</td>
      </tr>
      <tr>
        <td>Lapselle tulee pyrkiä tarjoamaan mahdollisimman paljon tukea saamen kielen käyttöön kielipesän ulkopuolella.</td>
        <td>Párnážân kalga viggâđ faallâđ nuuvt ennuv torjuu ko máhđulâš sämikielâ kiävtun kielâpiervâl ulguubeln.</td>
      </tr>
      <tr>
        <td>Jos joku huoltajista osaa saamea, olisi hyvä ruveta puhumaan sitä lapselle.</td>
        <td>Jis kiinii huolâtteijein máttá sämikielâ, te ličij pyeri sárnuškyettiđ tom párnážân.</td>
      </tr>
      <tr>
        <td>Lapselle voi hakea kielipesäpaikkaa, vaikkei kukaan kotona osaisi saamea.</td>
        <td>Párnážân puáhtá uuccâđ kielâpiervâlsaje, veikâ kihheen pääihist ij mátáččii sämikielâ.</td>
      </tr>
      <tr>
        <td>On kuitenkin tavallista ja myös toivottavaa, että tällöin vanhemmat pyrkivät ainakin jossain määrin opettelemaan kieltä.</td>
        <td>Lii kuittâg táválâš já meid tuáivuttettee, ete talle vaanhimeh viggeh aainâs-uv mottoom verd máttááttâllâđ kielâ.</td>
      </tr>
      <tr>
        <td>Tähän on nykyään yhä paremmat mahdollisuudet, kun saamen kielten aikuisopetusta on tarjolla niin luokkahuone- kuin virtuaaliopetuksena, ja materiaaleja itseopiskeluunkin löytyy.</td>
        <td>Taas láá tääl ain pyerebeh máhđulâšvuođah, ko sämikielâi rävisolmoošmáttááttâs lii fáállun nuuvt luokkaviste- ko meid virtuaalmáttááttâssân, já materiaaleh láá meid tađe várás ete puáhtá máttááttâllâđ jieš.</td>
      </tr>
      <tr>
        <td>Lapselle voi etsiä saamenkielisiä kontakteja, ja kotona voi hyödyntää saamenkielistä mediaa ja kulttuuritarjontaa.</td>
        <td>Párnážân puáhtá uuccâđ sämikielâlijd ohtâvuođâid, já pääihist puáhtá anneeđ ävkkin sämikielâlii media já kulttuurfalâlduv.</td>
      </tr>
      <tr>
        <td>Saamenkielisiä sukulaisia ja tuttavia kannattaa rohkaista puhumaan saamea lapsen kanssa.</td>
        <td>Sämikielâlijd huolhijd já uápisulmuid kannat ruokâsmittiđ sárnuđ sämikielâ párnáin.</td>
      </tr>
      <tr>
        <td>Myös lähipiirin positiivinen ja rohkaiseva asenne edistää lapsen kielenkehitystä!</td>
        <td>Meid aldapirrâs positiivlâš já ruokâsmittee jurdâččemvyehi oovded párnáá kielâovdánem!</td>
      </tr>
      <tr>
        <td>Lapsen tulee osallistua kielipesämuotoiseen varhaiskasvatukseen säännöllisesti ja riittävästi.</td>
        <td>Páárnáš kalga uásálistiđ kielâpiervâlhámásii arâšoddâdmân merikoskâsávt já tuárvi.</td>
      </tr>
      <tr>
        <td>Satunnainen varhaiskasvatuspaikan tarve sopii huonosti yhteen kielipesän periaatteiden ja tavoitteiden kanssa.</td>
        <td>Arâšoddâdemsaje tárbu tyellittälli heivee hyeneeht oohtân kielâpiervâl prinsiipijguin já ulmijguin.</td>
      </tr>
      <tr>
        <td>Tällöin lapsen kielenkehitys ei käynnisty toivotulla tavalla, ja hänellä voi myös olla sopeutumisvaikeuksia ryhmään.</td>
        <td>Talle párnáá kielâovdánem ij vyelgi joton nuuvt ko lii tuáivuttettee, já sust pyehtih meiddei leđe taibâmvaigâdvuođah juávkun.</td>
      </tr>
      <tr>
        <td>Koko kielipesäryhmän toiminta kärsii siitä, jos osa lapsista on paikalla vain harvoin eikä omaksu saamea samassa määrin muiden kanssa.</td>
        <td>Ubâ kielâpiervâljuávhu toimâ táppá tast, jis uási párnáin lii tobbeen tuše harvii iäge oopâ sämikielâ siämmáá ennuv ko iäráseh.</td>
      </tr>
      <tr>
        <td>Minimituntimäärä, joka saamenkielisessä kielipesässä tulisi viikossa viettää, on 25 h/vk.</td>
        <td>Ucemus tijmemeeri, mon páárnáš kolgâččij leđe sämikielâlii kielâpiervâlist ohhoost, lii 25 h.</td>
      </tr>
      <tr>
        <td>Miten kielipesä toimii?</td>
        <td>Maht kielâpiervâl tuáimá?</td>
      </tr>
      <tr>
        <td>Kielipesän toimintaperiaate on tiivistettynä se, että lapsille puhutaan aina yksinomaan saamen kieltä.</td>
        <td>Kielâpiervâl toimâprinsiip lii uánihâžžân tot, ete párnáid sárnuh ain tuše sämikielâ.</td>
      </tr>
      <tr>
        <td>Henkilöstö ei käytä heidän kanssaan suomea missään tilanteessa.</td>
        <td>Pargeeh iä keevti siiguin suomâkielâ ollágin.</td>
      </tr>
      <tr>
        <td>Ainoa poikkeus tästä voi olla tilanne, jossa lapsen terveys tai turvallisuus on uhattuna.</td>
        <td>Áinoo spiekâstâh täst puáhtá leđe tile, kuás párnáá tiervâsvuotâ teikâ torvolâšvuotâ lii uhkedum.</td>
      </tr>
      <tr>
        <td>Työntekijät puhuvat saamea myös keskenään, samoin kielipesäyhteyksissä kaikille muille aikuisille, jotka ymmärtävät saamea.</td>
        <td>Pargeeh sárnuh sämikielâ meid koskânis, siämmáánáál kielâpiervâlohtâvuođâin puoh eres rävisulmuid, kiäh iberdeh sämikielâ.</td>
      </tr>
      <tr>
        <td>Vanhempien tai esimerkiksi vieraiden kanssa puhutaan luonnollisesti suomea, jos he eivät osaa saamea.</td>
        <td>Vaanhimijguin teikâ ovdâmerkkân kuosijguin sárnuh tiäđust-uv suomâkielâ, jis sij iä määti sämikielâ.</td>
      </tr>
      <tr>
        <td>Lapset saavat puhua sitä kieltä, mitä haluavat.</td>
        <td>Párnááh uážuh sárnuđ tom kielâ, maid sij halijdeh.</td>
      </tr>
      <tr>
        <td>Kun lasten valmiudet saamen kielen tuottamiseen kehittyvät, työntekijät pyrkivät rohkaisemaan ja auttamaan heitä saamen kielen käyttämisessä.</td>
        <td>Ko párnái kiärgusvuođah sämikielâ pyevtitmân ovdáneh, te pargeeh viggeh ruokâsmittiđ já išediđ sii sämikielâ kiävtust.</td>
      </tr>
      <tr>
        <td>Erityisissä tilanteissa voidaan myös sopia, että suomea ei saa käyttää lainkaan – tällainen tilanne voi olla vaikkapa kielipesän ruokailu.</td>
        <td>Eromâš tilálâšvuođâin puáhtá meid sooppâđ, ete suomâkielâ ij uážu kevttiđ ollágin – taggaar tile puáhtá leđe ovdâmerkkân kielâpiervâl purâdem.</td>
      </tr>
      <tr>
        <td>Näin voidaan kuitenkin toimia vain, jos käytäntö ei aiheuta lapsille ahdistusta.</td>
        <td>Návt puáhtá kuittâg toimâđ tuše, jis vyehi ij toovât párnážân atâštâs.</td>
      </tr>
      <tr>
        <td>Lasten hyvinvointi on kielipesässä, kuten yleensäkin varhaiskasvatuksesa aina ensimmäinen prioriteetti.</td>
        <td>Párnái pyereestvaijeem lii kielâpiervâlist, tego mudoi-uv arâšoddâdmist ain vuossâmuš prioriteet.</td>
      </tr>
      <tr>
        <td>Miten lasten saamen kieli kehittyy?</td>
        <td>Maht párnái sämikielâ ovdán?</td>
      </tr>
      <tr>
        <td>Lasten passiivinen kielitaito eli kyky ymmärtää kieltä alkaa kehittyä kielipesässä hyvin nopeasti, heti ensihetkistä alkaen.</td>
        <td>Párnái passiivlâš kielâtáiđu ađai nahcâ iberdiđ kielâ ovdánškuát kielâpiervâlist viehâ jotelávt, tállán vuossâmuu tove rääjist.</td>
      </tr>
      <tr>
        <td>Aikuisen voi olla vaikea ymmärtää tätä prosessia, sillä lapsen kielellinen kapasiteetti ja joustavuus on aivan eri tasolla kuin meillä.</td>
        <td>Rävisulmui puáhtá leđe vaigâd iberdiđ taam proosees, tastko párnáá kielâlii kapasiteet já njyebžilvuotâ lii aaibâs eres tääsist ko mist.</td>
      </tr>
      <tr>
        <td>Kielipesässä kieli yhdistyy jatkuvasti konkreettisiin asioihin ja toimintaan, mikä tekee oppimisesta paljon tehokkaampaa kuin esimerkiksi sanojen ja kieliopin opettelu luokkahuoneessa paikallaan istuen.</td>
        <td>Kielâpiervâlist kielâ ovtâstuvá ohtânmaanoost konkreetlâš aššijd já tooimân, mii taha oppâmist ennuv pehtilub ko ovdâmerkkân saanij já kielâoopâ máttááttâllâm luokkavisteest čokkáámáin.</td>
      </tr>
      <tr>
        <td>Kun lapsi kuulee saamenkielistä puhetta itselleen kiinnostavien leikkien, esineiden ja ihmisten yhteydessä, hän alkaa omaksua tätä sanastoa nopeasti.</td>
        <td>Ko páárnáš kulá sämikielâ sárnum suu kiäsutteijee sierâi, tiiŋgâi já ulmui ohtâvuođâst, te sun opâškuát taam sánáduv jotelávt.</td>
      </tr>
      <tr>
        <td>Työntekijät käyttävät puheen tukena paljon ei-sanallisia elementtejä: eleitä, ilmeitä, kehonkieltä, äänenpainoja ja kuvia.</td>
        <td>Pargeeh kevttih sárnum toorjân ennuv ij-sánálijd vuovijd: lihâstuvah, kejâstuvah, roopâ kielâ, jienâtiäduh já koveh.</td>
      </tr>
      <tr>
        <td>Kun lapsi kuulee ensimmäistä kertaa saameksi kehotuksen tulla pesemään käsiä, hän ei ymmärrä sanoja sinänsä.</td>
        <td>Ko páárnáš kulá vuossâmuu keerdi sämikielân avžuuttâs puáttiđ poossâđ kieđâid, te sun ij ibbeerd saanijd jiešalnees.</td>
      </tr>
      <tr>
        <td>Sen sijaan hän näkee, miten työntekijä näin sanoessaan katsoo häntä ja hieroo käsiään yhteen käsienpesua elehtien.</td>
        <td>Ton sajan sun uáiná, ete maht pargee siämmást ko iätá návt te kiäččá suu já kaha kieđâid oohtân addiistâlmáin kieđâi poossâm.</td>
      </tr>
      <tr>
        <td>Samoin hän näkee, miten toiset lapset, jotka jo tietävät, mistä on kyse, lähtevät kohti käsienpesupaikkaa.</td>
        <td>Siämmást sun uáiná, ete maht eres párnááh, kiäh jo tiettih, ete mast lii koččâmuš te vyelgih poossâđ kieđâid.</td>
      </tr>
      <tr>
        <td>Jos viesti ei vielä mene perille, työntekijä tulee lapsen luo, ottaa häntä kädestä kiinni ja vie käsienpesulle, samalla sanoittaen tilannetta: “no niin, katsohan, täällä pestään kädet, sinähän osaat jo varmasti pestä itse kätesi” – tämä tietenkin saameksi.</td>
        <td>Jis páárnáš ij vala ibbeerd, te pargee puátá párnáá luus, váldá suu kieđâst kiddâ já tuálvu poossâđ kieđâid, já sárnu siämmást: “te tääl, keejabâ, tääbbin mij poossâp kieđâid, tunhân vissásávt máátáh jo jieš poossâđ kieđâidâd” – taat tiäđust-uv sämikielân.</td>
      </tr>
      <tr>
        <td>Todennäköisesti seuraavalla kerralla lapsi jo tunnistaa käsienpesukehotuksessa jotakin tuttua, ja pian se on hänelle aivan selvä juttu.</td>
        <td>Viehâ vissásávt čuávvoo keerdi páárnáš jo tobdá avžuuttâsâst poossâđ kieđâid maidnii uápis, já forgâ tot lii sunjin aaibâš čielgâ äšši.</td>
      </tr>
      <tr>
        <td>Tähän tapaan ymmärtäminen kehittyy kaikissa kielipesän päivittäisissä tilanteissa.</td>
        <td>Tienávt iberdem ovdán puoh kielâpiervâl piäiválijn tiilijn.</td>
      </tr>
      <tr>
        <td>Muutaman kuukauden sisällä säännöllisessä kokopäivähoidossa ollut lapsi ymmärtää jo olennaisen sisällön siitä, mitä työntekijät kielipesässä puhuvat.</td>
        <td>Muáddi mánuppaje siste páárnáš, kote lii lamaš merikoskâsávt olespeivitipšoost, ibbeerd jo tehálii siskáldâs tast, maid pargeeh kielâpiervâlist sárnuh.</td>
      </tr>
      <tr>
        <td>Hän ei vielä ymmärrä läheskään jokaista sanaa, vaan nimenomaan kokonaisuuden.</td>
        <td>Sun ij vala ibbeerd aldagin jyehi sääni, peic eidu ubâlâšvuođâ.</td>
      </tr>
      <tr>
        <td>Kielipesän ulkopuolella ja muiden ihmisten puhumana saamen kielen ymmärtäminen voi olla hänelle aluksi vaikeampaa.</td>
        <td>Kielâpiervâl ulguubeln já eres ulmui sárnum sämikielâ iberdem puáhtá leđe sunjin vistig vaigâdub.</td>
      </tr>
      <tr>
        <td>Lapsi saattaa tottua vahvasti nimenomaan kielipesän aikuisten puhumaan saameen – jokainenhan meistä puhuu vähän omalla tavallaan.</td>
        <td>Páárnáš sáttá hárjániđ čielgâsávt eidu kielâpiervâl rävisulmui sárnum sämikielân – ko juáháš-uv sárnu váhá jieijâs náál.</td>
      </tr>
      <tr>
        <td>Tämä on yksi syy siihen, miksi on tärkeää, että lapsi kuulee mahdollisimman paljon erilaisten puhujien eri lailla puhumaa saamea.</td>
        <td>Taat lii ohtâ suijâ toos, mane lii tehálâš, ete páárnáš kulá nuuvt ennuv ko máhđulâš sierâlágán sárnoi jieškote-uvnáál sárnum sämikielâ.</td>
      </tr>
      <tr>
        <td>Saamenkielinen radio, lastenohjelmat, musiikki ja äänikirjat voivat tässäkin mielessä toimia kotona tärkeinä resursseina.</td>
        <td>Sämikielâlâš radio, párnáiohjelmeh, muusik já jienâkirjeh pyehtih tanen-uv toimâđ pääihist tehálâš resurssin.</td>
      </tr>
      <tr>
        <td>Aktiivinen kielitaito kehittyy kielipesälapsilla huomattavasti hitaammin kuin passiivinen, ja erot eri lasten välillä ovat hyvin suuria.</td>
        <td>Aktiivlâš kielâtáiđu ovdán kielâpiervâlpárnáin huámášitteht hitásubbooht ko passiivlâš, já iäruh párnái kooskâst láá uáli stuárráh.</td>
      </tr>
      <tr>
        <td>Miksi samassa ryhmässä yksi lapsi saattaa alkaa puhua saamea muutamassa viikossa, ja toinen ei vielä useammassakaan vuodessa?</td>
        <td>Mane siämmáá juávhust ohtâ páárnáš sáttá sárnuškuáttiđ sämikielâ muádi ohhoost, já nubbe ij vala maŋgâ ive ääigi?</td>
      </tr>
      <tr>
        <td>Koska lapset ovat yksilöitä, joiden kiinnostuksenkohteet, kielellinen kapasiteetti, sosiaalinen suuntautuminen, tarpeet ja pyrkimykset ovat yksilöllisiä.</td>
        <td>Tastko párnááh láá ohtâgâsah, kiäi kiäsuttem čuosâttuvah, kielâliih naavcah, sosiaallâš sundešume, táárbuh já viggâmušah láá ohtâgâsliih.</td>
      </tr>
      <tr>
        <td>Se, kuinka paljon lapsi kuulee saamen kieltä kielipesän ulkopuolella, voi vaikuttaa aktiivisen kielitaidon kehittymiseen.</td>
        <td>Tot, mon ennuv páárnáš kulá sämikielâ kielâpiervâl ulguubeln, puáhtá vaikuttiđ aktiivlii kielâtááiđu ovdánmân.</td>
      </tr>
      <tr>
        <td>On kuitenkin mahdollista, että aivan samoissa oloissa kasvavien, saman perheen lasten kielellinen kehitys on aivan erilaista.</td>
        <td>Lii kuittâg máhđulâš, ete aaibâs siämmáá tiilijn šaddee, siämmáá perruu párnái kielâlâš ovdánem lii aaibâs sierâlágán.</td>
      </tr>
      <tr>
        <td>Lapsen kaksikielistyminen on pitkä prosesi, joka ei aina mene juuri niin kuin esimerkiksi vanhemmat haluaisivat.</td>
        <td>Párnáá kyevtkielâlâžžân šoddâm lii kuhes proosees, mii ij ain moonâ eidu nuuvt ko ovdâmerkkân vaanhimeh halijdiččii.</td>
      </tr>
      <tr>
        <td>Jos sinusta tuntuu, että lapsesi ei millään puhu saamea, vaikka saman ryhmän muut lapset puhuvat, älä hätiköi!</td>
        <td>Jis tust lii tobdo, ete tuu páárnáš ij mahten sáárnu sämikielâ, veikâ siämmáá juávhu eres párnááh sárnuh, te ele iätádud!</td>
      </tr>
      <tr>
        <td>Lapsessasi ei luultavasti ole mitään vikaa, hänen kielenoppimisprosessinsa vain menee eri tahtiin kuin jollakulla muulla.</td>
        <td>Tuu párnáást ij ušom lah mihheen vááduid, suu kielâoppâmproosees tuše ovdán eres liävttoin ko kiästnii iärásist.</td>
      </tr>
      <tr>
        <td>Prosessi on silti koko ajan käynnissä.</td>
        <td>Proosees lii kuittâg ubâ paje joođoost.</td>
      </tr>
      <tr>
        <td>Toki jos vanhemmat ovat huolissaan lapsen kielenkehityksestä tai epäilevät kielellisiä vaikeuksia, asiasta kannattaa puhua kielipesässä ja lasten kielenkehitystä tuntevien tahojen kanssa.</td>
        <td>Tiäđust-uv jis vaanhimeh láá huolâstum párnáá kielâovdánmist teikâ epideh kielâlijd vaigâdvuođâid, te ääšist kannat sárnuđ kielâpiervâlist já párnái kielâovdánem tobdee pelijguin.</td>
      </tr>
      <tr>
        <td>Jos taas on niin, että kielipesäryhmän kaikkien lasten kieli jää moneksi vuodeksi passiiviselle tasolle, ryhmässä ei todennäköisesti ole kaikki kunnossa.</td>
        <td>Jis oppeet lii nuuvt, ete kielâpiervâljuávhu puoh párnái kielâ páácá maaŋgâ ihán passiivlii táásán, te juávhust ij tuođânálásávt lah puoh oornigist.</td>
      </tr>
      <tr>
        <td>Aktiivinen puheen tuottaminen käynnistyy kielipesälapsilla usein seuraavissa vaiheissa: 1. toistaminen: lapsi toistaa aikuisten käyttämiä saamenkielisiä sanoja ja lyhyitä fraaseja 2. yksittäisten saamenkielisten sanojen käyttäminen: lapsi alkaa käyttää saamen sanoja suomen kielen seassa, esimerkiksi “tämä ei ole minun kappeer* ” (*inarinsaamea: lakki) 3. saamen- ja suomenkielisen aineksen yhdistyminen lausetasolla, esimerkiksi “minä haluan čierâstiđ ruopsis pulkkurijn* sinun kanssa” (*inarinsaamea: laskea punaisella pulkalla) 4. kokonaisten saamenkielisten lauseiden tai pääasiassa saamenkielistä ainesta sisältävien lauseiden tuottaminen.</td>
        <td>Aktiivlâš sárnum vuálgá joton kielâpiervâlpárnáin maŋgii čuávvoo mudoi mield: 1. pájálistem: páárnáš pájálist rävisulmui kevttim sämikielâlijd saanijd já uánihis eđâlduvâid 2. Ovtâskâs sämikielâlij saanij kevttim: páárnáš kevtiškuát sämikielâ saanijd suomâkielâ kooskâst, ovdâmerkkân “tämä ei ole minun kappeer* ” 3. sämi- já suomâkielâlij saanij ovtâstittem ceelhâtääsist, ovdâmerkkân “minä haluan čierâstiđ ruopsis pulkkurijn* sinun kanssa” 4. ollásávt sämikielâlij celkkui teikâ iänááš sämikielâlijd saanijd siskeldeijee celkkui pyevtittem.</td>
      </tr>
      <tr>
        <td>Joskus vanhemmat tai ulkopuoliset aikuiset saattavat huolestua siitä, että lapsi puhuu sekaisin suomea ja saamea.</td>
        <td>Motomin vaanhimeh teikâ ulguupiälááh rävisulmuuh sättih huolâstuđ tast, ete páárnáš sárnu siähálávt suomâkielâ já sämikielâ.</td>
      </tr>
      <tr>
        <td>Tämä on kuitenkin päin vastoin hyvä merkki lapsen kielen kehityksestä ja normaali osa kaksikielistymistä!</td>
        <td>Taat lii kuittâg nubijkulij šiev merkkâ párnáá kielâ ovdánmist já táválâš uási kyevtkielâlâžžân šoddâm!</td>
      </tr>
      <tr>
        <td>Sama pätee siihen, jos lapsi taivuttaa saamen kielen sanoja suomen kielen taivutusopin mukaan tai toisin päin.</td>
        <td>Siämmáánáál meid, jis páárnáš suujât sämikielâ saanijd suomâkielâ sujâttemoopâ mield teikâ nubijkulij.</td>
      </tr>
      <tr>
        <td>On aivan tavallista, että lapsi käyttää suomenkielisiä sanoja sittenkin, kun osaa jo puhua saamea kokonaisin lausein.</td>
        <td>Lii aaibâs táválâš, ete páárnáš kiävttá suomâkielâlijd saanijd talle-uv, ko máttá jo sárnuđ sämikielâ oles celkkuin.</td>
      </tr>
      <tr>
        <td>Kaksi- ja monikieliset ihmiset nappaavat usein omasta kielivarannostaan sen sanan, joka ensimmäisenä tulee mieleen.</td>
        <td>Kyevt- já maaŋgâkielâliih ulmuuh vääldih maŋgii jieijâs kielâráájuin tom sääni, mii puátá vuossâmužžân mielân.</td>
      </tr>
      <tr>
        <td>Isompaa lasta voi toki opastaa siihen, että tämä jaksaisi nähdä vaivaa tai odottaa hetken hakeakseen mieleensä sen sijaan vastaavan saamen sanan.</td>
        <td>Stuárráb párnáá puáhtá amal jo uápistiđ toos, ete sun vajaččij uuccâđ mielân já smiettâđ ton sajan västideijee sämikielâ sääni.</td>
      </tr>
      <tr>
        <td>Se, miten lapsi – tai aikuinenkaan – puhuu saamea, liittyy myös kielen yleiseen tilanteeseen, elinvoimaisuuteen, asemaan yhteisössä, ympäristön asenteisiin, kielen käyttöyhteyksien laajuuteen jne. Kielipesälapsen saamenkielinen sanasto on muiden saamenkielisten, pääasiassa aikuisten varassa.</td>
        <td>Tot, maht páárnáš – teikâ rävisolmooš – sárnu sämikielâ, lohtâs meid kielâ almos tilán, eellimvuáimálâšvuotân, sajattâhân siärváduvvâst, pirrâs jurdâččemvuovvijd, kielâ kevttimohtâvuođâi viijđesvuotân jna. Kielâpiervâlpárnáá sämikielâlâš sánádâh lii eres sämikielâlij, iänááš rävisulmui torjuu viäštust.</td>
      </tr>
      <tr>
        <td>Jos hänelle ei ole koskaan puhuttu saameksi tietystä aiheesta, hänellä ei ole sanastoa puhuakseen siitä saameksi.</td>
        <td>Jis sunjin ij lah kuássin sarnum sämikielân tiätufáádást, te sust ij lah sánádâh moin puáhtá sárnuđ tast sämikielân.</td>
      </tr>
      <tr>
        <td>Kielipesien työntekijöiden täytyy antaa lapsille niin paljon kielellistä ainesta kuin mahdollista, eli toisin sanoen puhua heille mahdollisimman paljon.</td>
        <td>Kielâpiervâl pargeeh kalgeh adeliđ párnáid nuuvt ennuv kielâlii amnâstuv ko peri máhđulâš, ađai sárnuđ sijjân nuuvt ennuv ko máhđulâš.</td>
      </tr>
      <tr>
        <td>Toimintaa on myös suunniteltava siltä kannalta, että lapset pääsevät kokemaan saamen kielellä mahdollisimman monenlaisia aiheita ja asioita.</td>
        <td>Sij kalgeh vuáváđ tooimâ meid nuuvt, ete párnááh peesih feeriđ sämikielân nuuvt maaŋgâlágán fáádáid já aašijd ko máhđulâš.</td>
      </tr>
      <tr>
        <td>On hyvin tavallista, että lapset puhuvat kielipesässä keskenään suomen kieltä.</td>
        <td>Lii uáli táválâš, ete párnááh sárnuh kielâpiervâlist koskânis suomâkielâ.</td>
      </tr>
      <tr>
        <td>Sellaisetkin lapset, jotka puhuvat aktiivisesti saamea kielipesän aikuisille, saattavat leikkiä keskenään aina suomeksi.</td>
        <td>Tagareh-uv párnááh, kiäh sárnuh aktiivlávt sämikielâ kielâpiervâl rävisulmuid, sättih sierâdiđ koskânis ain suomâkielân.</td>
      </tr>
      <tr>
        <td>Toki on myös lapsia, jotka käyttävät keskenään kumpaakin kieltä tai yksinomaan saamea.</td>
        <td>Amal láá meid párnááh, kiäh kevttih koskânis kuohtuid kielâid teikâ tuše sämikielâ.</td>
      </tr>
      <tr>
        <td>Kielenvalinta liittyy kielen yleiseen tilanteeseen.</td>
        <td>Kielâvaljim lohtâs kielâ almos tilán.</td>
      </tr>
      <tr>
        <td>Saamenkielisten kielipesien lapset ovat tottuneet siihen, että enemmistö heidän tuntemistaan lapsista puhuu suomea, heidän kotikielenään on usein yksinomaan suomi, ja esimerkiksi lastenkulttuuri heidän ympärillään on pitkälti suomenkielistä.</td>
        <td>Sämikielâlij kielâpiervâlij párnááh láá hárjánâm toos, ete eenâbloho sii tubdâm párnáin sárnuh suomâkielâ, sii päikkikiellân lii maŋgii tuše suomâkielâ, já ovdâmerkkân párnáikulttuur sii pirrâ lii enâmustáá suomâkielân.</td>
      </tr>
      <tr>
        <td>Me aikuiset voimme tietoisesti päättää, että puhumme keskenämme saamea, koska pidämme sitä tärkeänä, ja se onkin yksi saamen kielten elpymisen kannalta välttämättömistä valinnoista.</td>
        <td>Mij rävisulmuuh pyehtip tiäđulávt meridiđ, ete sárnup koskânis sämikielâ, tastko mij anneep tom tergâdin, já tot lii-uv ohtâ sämikielâ iäláskem tááhust velttidmettum valjim.</td>
      </tr>
      <tr>
        <td>Lapset toimivat kuitenkin harvoin tällaisten arvovalintojen pohjalta.</td>
        <td>Párnááh kuittâg-uv tuáimih häärviht tagarij árvuvaljiimij vuáđuld.</td>
      </tr>
      <tr>
        <td>Lapsia ei voi pakottaa, eikä “puhukaapa saamea!</td>
        <td>Párnáid ij pyevti páguttiđ, ijge “sárnuđbâ sämikielâ!</td>
      </tr>
      <tr>
        <td>” -tyyppinen puuttuminen lasten leikkeihin ole pitemmän päälle hedelmällistä.</td>
        <td>” -tijpâlâš tarvanem párnái sierâdmáid lah loppâloopâst ávhálâš.</td>
      </tr>
      <tr>
        <td>Tilanteeseen voi vaikuttaa parhaiten sillä, että henkilöstö osallistuu lasten leikkeihin mahdollisimman paljon.</td>
        <td>Tilán puáhtá vaikuttiđ pyeremustáá tienuuvt, ete pargeeh uásálisteh párnái sierâdmáid nuuvt ennuv ko máhđulâš.</td>
      </tr>
      <tr>
        <td>Saamenkielisen aikuisen läsnäolo johtaa usein siihen, että lapset puhuvat tilanteessa saamea myös toisilleen.</td>
        <td>Sämikielâlii rävisulmuu mieldiorroom joođeet maŋgii toos, ete párnááh sárnuh tiileest sämikielâ meid nubijdis.</td>
      </tr>
      <tr>
        <td>Toinen keino on kielellisen mallin antaminen niin, että lapsille mieluisia leluja, pelejä jne. käytetään mahdollisimman paljon myös yhteisissä toiminnoissa.</td>
        <td>Nubbe vyehi lii kielâlii maali adelem tienuuvt, ete kevttih párnái mielâmield sierâid, speelâid jna. nuuvt ennuv ko máhđulâš meid ohtsijn tooimâin.</td>
      </tr>
      <tr>
        <td>Kun lapset saavat aikuiselta saamenkielisen mallin vaikkapa autoradalla leikkimiseen, he saattavat helpommin puhua saamea autoradalla leikkiessään myöhemminkin, kun aikuinen ei ole mukana.</td>
        <td>Ko párnááh finnejeh rävisulmust sämikielâlii maali veikkâbâ autoroođijn sierâdmân, sij sättih älkkeebeht sárnuđ sämikielâ meid maŋeláá talle ko sierâdeh autoroođijn, ko rävisolmooš ij lah mieldi.</td>
      </tr>
      <tr>
        <td>Miksi kielipesä?</td>
        <td>Mane kielâpiervâl?</td>
      </tr>
      <tr>
        <td>Saamelaisten kulttuuri- ja kielipesätoiminnasta on muodostunut yksi saamen kielten tärkeimmistä elvytyskeinoista.</td>
        <td>Sämmilij kulttuur- já kielâpiervâltooimâst lii šoddâm ohtâ puoh tehálumosijn sämikielâi iäláskittemvuovijn.</td>
      </tr>
      <tr>
        <td>Mikä siitä tekee niin merkittävää?</td>
        <td>Mii taha tast nuuvt merhâšittee?</td>
      </tr>
      <tr>
        <td>Miksi kannattaisi valita oman lapsen varhaiskasvatuspaikaksi kielipesä?</td>
        <td>Mane kannattičij valjiđ jieijâs párnáá arâšoddâdemsajan kielâpiervâl?</td>
      </tr>
      <tr>
        <td>Yhteisölliseltä kannalta kielipesän merkitys on siinä, että se luo saamen kielille ja saamelaiskulttuurille uutta tulevaisuutta.</td>
        <td>Siärvuslii tááhust kielâpiervâl merhâšume lii tast, ete tot šoddâd sämikieláid já sämikulttuurân uđđâ puátteevuotâ.</td>
      </tr>
      <tr>
        <td>Inarinsaamen ja koltansaamen yhteisöissä vaikutukset ovat olleet erityisen merkittäviä, koska ennen kielipesiä inarinsaame ja koltansaame olivat jo lakanneet siirtymästä perheissä vanhemmilta lapsille.</td>
        <td>Anarâškielâ já nuorttâlâškielâ siärvusijn vaikuttâsah láá lamaš eromâš merhâšitteeh, tastko ovdil kielâpiervâlijd anarâškielâ já nuorttâlâškielâ lijjii jo perruin joskâm sirdâšuđ vaanhimijn párnáid.</td>
      </tr>
      <tr>
        <td>Myös pohjoissaamen tilanne on joillakin alueilla ollut samankaltainen.</td>
        <td>Meid orjâlâškielâ tile lii motomijn kuávluin lamaš siämmáálágán.</td>
      </tr>
      <tr>
        <td>Saamen kielet ja saamelaiskulttuuri, joilla ei pitkään aikaan ollut sijaa suomalaisessa koulutusjärjestelmässä, ovat kielipesätoiminnan keskiössä, toiminnan luontevina ja positiivisina lähtökohtina.</td>
        <td>Sämikielah já sämikulttuur, main iä kuhes ääigi lamaš saje syemmilii škovlimvuáháduvvâst, láá kielâpiervâltooimâ kuávdáást, tooimâ luándulâš já positiivlâš vuolgâsaijeen.</td>
      </tr>
      <tr>
        <td>Oman kielen ja kulttuurin väheksyntä ja kieltäminen jättää yhteisöön syviä traumoja, ja usein myös kokonaisen sukupolven tai useamman sukupolven ilman omaa kieltä.</td>
        <td>Jieijâs kielâ já kulttuur ucášem já kieldim kuáđá siärvusân stuorrâ traumaid, já maŋgii meid oles suhâpuolvâ teikâ maŋgâ-uv suhâpuolvâ jieijâs kielâttáá.</td>
      </tr>
      <tr>
        <td>Saamen kieltä tapaileva pikkulapsi on kuin kielenvaihdon vastalääkettä.</td>
        <td>Sämikielâ hárjuttâllee uccpáárnáš lii tego kielâmolsom vuástátalkkâs.</td>
      </tr>
      <tr>
        <td>Kielipesä vaikuttaa koko yhteisöön, ei vain lapseen ja hänen perheeseensä.</td>
        <td>Kielâpiervâl vaaikut ubâ siärvusân, ij tuše párnážân já suu perrui.</td>
      </tr>
      <tr>
        <td>Usein isovanhemmat tai muut vanhemmat saamelaiset, jotka eivät ole pystyneet siirtämään saamea omille lapsilleen, alkavat puhua saamea kielipesälasten kanssa.</td>
        <td>Maŋgii ááhuh já äijiheh teikâ eres puárásub sämmiliih, kiäh iä lah pastam sirdeđ sämikielâ jieijâs párnáid, sárnuškyetih sämikielâ kielâpiervâlpárnáiguin.</td>
      </tr>
      <tr>
        <td>Vanhemmat, jotka eivät ole päässeet oppimaan saamea kotonaan, kokevat usein tärkeäksi ja luontevaksi opetella saamea yhtä matkaa omien lastensa kanssa.</td>
        <td>Vaanhimeh, kiäh iä lah peessâm oppâđ sämikielâ päihistis, aneh maŋgii tergâdin já luándulâžžân máttááttâllâđ sämikielâ siämmáá ääigi jieijâs párnáiguin.</td>
      </tr>
      <tr>
        <td>Parhaassa tapauksessa lasten kautta käynnistyy siis kokonaisen suvun käänteinen kielenvaihto: saamen kieltä aletaan ottaa takaisin, opetella, aktivoida ja vahvistaa yhdessä eri sukupolvien kesken.</td>
        <td>Pyeremuu tiileest párnái peht vuálgá joton oles suuvâ jorgolâs kielâmolsom: väldiškyetih sämikielâ maasâd, máttááttâleh, aktivisteh já nanodeh oovtâst sierâ suhâpuolvâiguin.</td>
      </tr>
      <tr>
        <td>Yksi tärkeä kielipesätoiminnan seuraus on se, että se lisää saamen kielten näkyvyyttä ja kuuluvuutta omalla alueellaan, koko Saamenmaassa ja Suomessa.</td>
        <td>Ohtâ tehálâš kielâpiervâltooimâ čuávumuš lii tot, ete tot lasseet sämikielâ oinum já kullum jieijâs kuávlust, oles Säämist já Suomâst.</td>
      </tr>
      <tr>
        <td>Samoin kielipesä lisää ja luo tarvetta saamenkieliselle lastenkulttuurille, kouluopetukselle ja saamenkielisille palveluille.</td>
        <td>Siämmáánáál kielâpiervâl lasseet já ráhtá táárbu sämikielâlii párnáikulttuurân, škovlâmáttááttâsân já sämikielâláid palvâlussáid.</td>
      </tr>
      <tr>
        <td>Kielipesässä on paljon hyvää myös yksittäisen lapsen kannalta.</td>
        <td>Kielâpiervâlist lii ennuv pyeri meid ovtâskâs párnáá tááhust.</td>
      </tr>
      <tr>
        <td>Varhainen, täydellinen kielikylpy on toiseksi tehokkain mahdollinen kielen omaksumisen muoto.</td>
        <td>Aarrâd, tievâslâš kielâlávgu lii nubben pehtilumos máhđulâš kielâoppâm häämi.</td>
      </tr>
      <tr>
        <td>Tehokkain ja luonnollisin tapa on tietenkin kielen oppiminen kotona.</td>
        <td>Pehtilumos já luándulumos lii tiäđust-uv kielâ oppâm pääihist.</td>
      </tr>
      <tr>
        <td>Verrattuna siihen, että lapsi alkaisi oppia saamen kieltä vasta kouluiässä, vieraana kielenä pari tuntia viikossa, kielipesän vaikutukset ovat huomattavasti syvempiä ja laajempia.</td>
        <td>Ko verdid toos, ete páárnáš opâškuát sämikielâ eskân škovlâavveest, viereskiellân muáddi tijme ohhoost, kielâpiervâl vaikuttâsah láá merhâšitteht jieŋâlub já viijđásub.</td>
      </tr>
      <tr>
        <td>Jos lapsi aloittaa kielipesän varhaislapsuudessaan 0-3-vuotiaana, hän omaksuu saamen kieltä rinnan suomen kielen (ja/tai mahdollisesti jonkin muun kielen) kanssa.</td>
        <td>Jis páárnáš aalgât kielâpiervâl arâpärnivuođâst 0-3-ihásâžžân, te sun uáppá sämikielâ paldluvâi suomâkieláin (já/teikâ máhđulávt miinii eres kieláin).</td>
      </tr>
      <tr>
        <td>Tällöin kyseessä on rinnakkainen kaksikielisyys.</td>
        <td>Talle koččâmušâst lii paldâlâš kyevtkielâlâšvuotâ.</td>
      </tr>
      <tr>
        <td>Jos taas lapsi aloittaa kielipesän esimerkiksi 4-5-vuotiaana, hän on ehtinyt omaksua ensimmäisen tai ensimmäiset kielensä.</td>
        <td>Jis vuod páárnáš aalgât kielâpiervâl ovdâmerkkân 4-5-ihásâžžân, te sun lii kiergânâm oppâđ suu vuossâmuu teikâ vuossâmuid kielâid.</td>
      </tr>
      <tr>
        <td>Tällöin kielipesä voi johtaa perättäiseen kaksikielisyyteen.</td>
        <td>Talle kielâpiervâl puáhtá jođettiđ maŋalâs kyevtkielâlâšvuotân.</td>
      </tr>
      <tr>
        <td>Kummassakin tapauksessa lapsi saavuttaa parhaassa tapauksessa toiminnallisen kaksikielisyyden kouluikään mennessä.</td>
        <td>Kuohtuin tiilijn páárnáš juksá pyeremuu muddoost toimâlii kyevtkielâlâšvuođâ škovlâave räi.</td>
      </tr>
      <tr>
        <td>Suositeltavaa olisi aloittaa kielipesä niin varhain kuin mahdollista, jotta lapsi ehtii viettää useamman vuoden vahvasti saamenkielisessä ja saamelaiskulttuuria ilmentävässä ympäristössä ennen koulumaailmaan siirtymistä.</td>
        <td>Avžuuttettee ličij algâttiđ kielâpiervâl nuuvt tooláá ko máhđulâš, vâi páárnáš kiergân orroođ maŋgâ ive noonâ sämikielâ já sämikulttuur pirrâsist ovdil ko sirdâšuvá škovlâmaailmân.</td>
      </tr>
      <tr>
        <td>Kaksikielisyydellä on runsaasti suotuisia vaikutuksia lapsen kehitykseen ja tulevaisuuteen.</td>
        <td>Kyevtkielâlâšvuođâst láá ennuv positiivliih vaikuttâsah párnáá ovdánmân já puátteevuotân.</td>
      </tr>
      <tr>
        <td>Tutkimusten mukaan osa-alueita, joilla vaikutukset näkyvät, ovat mm. luovuus ja ongelmanratkaisukyky.</td>
        <td>Tutkâmušâi mield uásisyergih, main vaikuttâsah uáinojeh, láá om. kreatiivlâšvuotâ já čuolmâičuávdimnahcâ.</td>
      </tr>
      <tr>
        <td>Kieli on yhteydessä ihmisen ajatteluun ja maailmankuvaan, ja useampi kieli tarkoittaa useampia tapoja hahmottaa maailmaa ja toimia siinä.</td>
        <td>Kielâ lii ohtâvuođâst ulmuu juurdâšmân já maailmkován, já maŋgâ kielâ meerhâš maŋgâ vyehi iberdiđ maailm já toimâđ tast.</td>
      </tr>
      <tr>
        <td>Kaksikielisyys lisää lapsen kielitietoisuutta: hän oppii ymmärtämään kieltensä välisiä eroja ja ylipäänsä hahmottamaan, että ihmisillä on erilaisia kieliä.</td>
        <td>Kyevtkielâlâšvuotâ lasseet párnáá kielâtiäđulâšvuođâ: sun uáppá iberdiđ suu kielâi koskâsijd iäruid já ubânâsân iberdiđ, ete ulmuin láá sierâlágán kielah.</td>
      </tr>
      <tr>
        <td>Hänen voi olla yksikielistä helpompaa oppia vieraita kieliä tulevaisuudessa, koska hänellä on jo hallussaan kahden erilaisen kielen rakenteet.</td>
        <td>Sust puáhtá leđe älkkeb oppâđ vieres kielâid puátteevuođâst, ko sun haaldâš jo kyevti sierâlágán kielâ ráhtusijd.</td>
      </tr>
      <tr>
        <td>Saamen kielet elävät vahvan elpymisen kautta.</td>
        <td>Sämikielah eelih noonâ iäláskem paje.</td>
      </tr>
      <tr>
        <td>Saamen kielen taito avaa lapselle monenlaisia mahdollisuuksia, jos ajatellaan vaikkapa vain käytännön opiskelu- ja työnäkymiä.</td>
        <td>Sämikielâ táiđu lekkâs párnážân maaŋgâlágánijd máhđulâšvuođâid, jis juurdâš veikâbâ tuše keevâtlijd oppâm- já pargouáinuid.</td>
      </tr>
      <tr>
        <td>Saamenkielisistä ammattilaisista on kova pula mm. kaikilla sosiaali- ja terveysaloilla ja varhaiskasvatuksen ja koulutuksen kentillä.</td>
        <td>Sämikielâlijn áámmátulmuin lii stuorrâ vänivuotâ om. puoh sosiaal- já tiervâsvuotâsuorgijn já arâšoddâdem já škovlim kiedijn.</td>
      </tr>
      <tr>
        <td>Media- ja kulttuurialojen mahdollisuudet moninkertaistuvat saamen kielen taidon ja saamelaiskulttuurin tuntemuksen myötä.</td>
        <td>Media- já kulttuursuorgij máhđulâšvuođah šaddeh maaŋgâkiärdásâžžân sämikielâ tááiđu já sämikulttuur tubdâm mield.</td>
      </tr>
      <tr>
        <td>Saamelaisten kotiseutualueella julkisia palveluita tulee saamen kielilain mukaan tarjota saamen kielillä, joten saamen kielen taito katsotaan eduksi monien eri alojen töissä.</td>
        <td>Sämmilij päikkikuávlust almolijd palvâlusâid kalga säämi kielâlaavâ mield faallâđ sämikielân, te sämikielâ táiđu annoo hiättun maaŋgâi sierâ suorgij pargoost.</td>
      </tr>
      <tr>
        <td>Kielipesän arvokkainta antia lapselle ei kuitenkaan voi mitata käytännön etujen kautta.</td>
        <td>Kielâpiervâl mávsulumos adalduv páárnán ij kuittâg pyevti mittediđ keevâtlij hiäđui peht.</td>
      </tr>
      <tr>
        <td>Se liittyy lapsen kasvamiseen omassa yhteisössään, suvussaan ja kulttuurissaan.</td>
        <td>Tot lohtâs párnáá šoddâmân jieijâs siärváduvvâst, suuvâst já kulttuurist.</td>
      </tr>
      <tr>
        <td>Se liittyy lapsen kasvamiseen ihmisenä maailmassa.</td>
        <td>Tot lohtâs párnáá šoddâmân olmožin maailmist.</td>
      </tr>
      <tr>
        <td>Kielipesän kautta lapsi saa vahvemman yhteyden menneisiin sukupolviin ja paremman mahdollisuuden siirtää kieltä ja kulttuuria eteenpäin tuleville sukupolville.</td>
        <td>Kielâpiervâl peht páárnáš finnee nanosub ohtâvuođâ maajeeb suhâpuolváid já pyereeb máhđulâšvuođâ sirdeđ kielâ já kulttuur ovdâskulij puáttee suhâpuolváid.</td>
      </tr>
      <tr>
        <td>Hän kasvaa osaksi neljän valtion saamelaisten muodostamaa kokonaisuutta, oppii tuntemaan maailman muita kansoja ja näkemään sellaista moninaisuutta, joka yksikieliseltä helposti jää piiloon.</td>
        <td>Sun šadda uássin neelji staatâ sämmilij hammim ubâlâšvuođâ, uáppá tubdâđ maailm eres aalmugijd já uáiniđ taggaar maaŋgânálásâšvuođâ, mii oovtkielâlijn älkkeht páácá čiähusân.</td>
      </tr>
    </table>
  </body>
</html>
