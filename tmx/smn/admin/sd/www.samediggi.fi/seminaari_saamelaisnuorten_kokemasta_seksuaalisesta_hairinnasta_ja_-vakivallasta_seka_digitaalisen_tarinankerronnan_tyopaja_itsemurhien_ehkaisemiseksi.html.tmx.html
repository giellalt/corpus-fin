<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Seminaari saamelaisnuorten kokemasta seksuaalisesta häirinnästä ja -väkivallasta sekä digitaalisen tarinankerronnan työpaja itsemurhien ehkäisemiseksi</td>
        <td>Seminaar säminuorâi kuáhtám seksuaallii heemâdmist já -viehâvääldist sehe digitaallii mainâstâllâm pargopáájá jiešsuurmij estimân</td>
      </tr>
      <tr>
        <td>Saamelaiskäräjien nuorisoneuvosto järjestää 5. lokakuuta seminaarin saamelaisnuorten kokemasta seksuaalisesta häirinnästä ja -väkivallasta sekä saamelaisnuorille tarkoitetun digitaalisen tarinankerronnan työpajan 5.-7. lokakuuta yhteistyössä muiden toimijoiden kanssa Inarissa.</td>
        <td>Sämitige nuorâirääđi uárnee roovvâdmáánu 5. peeivi seminaar säminuorâi kuáhtám seksuaallii heemâdmist já -viehâvääldist sehe säminuoráid uáivildum digitaallii mainâstâllâm pargopáájá roovvâdmáánu 5.-7. peeivi oovtâstpargoost eres tuáimeiguin Anarist.</td>
      </tr>
      <tr>
        <td>Seminaari saamelaisnuorten kokemasta seksuaalisesta häirinnästä ja -väkivallasta 5.10.2018</td>
        <td>Seminaar säminuorâi kuáhtám seksuaallii heemâdmist já -viehâvääldist 5.10.2018</td>
      </tr>
      <tr>
        <td>Seminaarissa pohditaan, kuinka taataan saamelaislapsille ja -nuorille turvallinen kasvuympäristö, mitä on seksuaalinen häirintä- ja väkivalta, mitä voidaan tehdä sen estämiseksi sekä kuinka tulee toimia, jos itse kokee seksuaalista häirintää tai -väkivaltaa.</td>
        <td>Seminaarist suogârdeh, ete maht tähiduvvoo sämipárnáid já -nuoráid torvolâš šoddâmpiirâs, mii lii seksuaallâš hemâdem já -viehâväldi, maid puáhtá porgâđ tom estim várás sehe maht kalga toimâđ, jis jieš kuáhtáá seksuaallii hemâdem teikâ -viehâvääldi.</td>
      </tr>
      <tr>
        <td>Seminaari koostuu ammattilaisten puheenvuoroista, saamelaisnuorten omista kokemuksista sekä työpajoista.</td>
        <td>Seminaarist láá áámmátulmui sahâvuáruh, säminuorâi jieijâs feerimeh sehe pargopáájáh.</td>
      </tr>
      <tr>
        <td>Seminaari on kaikille avoin ja maksuton ja se järjestetään Saamelaiskulttuurikeskus Sajoksessa Inarissa.</td>
        <td>Seminaar lii puohháid ávus já nuuvtá já tot uárnejuvvoo Sämikulttuurkuávdáš Sajosist Anarist.</td>
      </tr>
      <tr>
        <td>Nuorisoneuvoston vuoden 2018 teemana on tuoda näkyväksi saamelaisnuorten kohtaamaa seksuaalista häirintää ja -väkivaltaa ja etsiä siihen puuttumiskeinoja.</td>
        <td>Nuorâirääđi ive 2018 teeman lii pyehtiđ uáinusân säminuorâi kuáhtám seksuaallii hemâdem já -viehâvääldi já uuccâđ toos tarvanemvuovijd.</td>
      </tr>
      <tr>
        <td>Norjan Saamelaiskäräjien nuorisopoliittinen lautakunta (SáNuL) on nostanut esille, että saamelaiset naiset, miehet ja lapset kokevat usein seksuaalista häirintää ja SáNuL näkee asian yhteiskunnalliseksi ongelmaksi, johon koko yhteiskunnan tulee puuttua.</td>
        <td>Taažâ Sämitige nuorâipoolitlâš lävdikodde (SáNuL) lii puáhtám oovdân, ete säminisoneh, -almaah já -párnááh kuáhtájeh maŋgii seksuaallii hemâdem já SáNuL uáiná, ete äšši lii ohtsâškodálâš čuolmâ, moos oles ohtsâškodde kalga tarvaniđ.</td>
      </tr>
      <tr>
        <td>Digitaalisen tarinankerronnan työpaja 5.-7.10.2018</td>
        <td>Digitaallii mainâstâllâm pargopáájá 5.-7.10.2018</td>
      </tr>
      <tr>
        <td>Työpajan tavoitteena on jakaa tarinankerronnan avulla kokemuksia ja ideoita itsemurhien ehkäisystä ja mielen hyvinvoinnin tukemisesta saamelaisnuorten yhteisöissä.</td>
        <td>Pargopáájá ulmen lii jyehiđ mainâstâllâm peht feerimijd já jurduid jiešsuurmij estimist já mielâ pyereestvaijeem tuárjumist säminuorâi siärváduvâin.</td>
      </tr>
      <tr>
        <td>Osallistujat oppivat, kuinka kertomuksesta tehdään digitaalinen tarina hyödyntäen Adobe Final Cut Pro -ohjelmaa.</td>
        <td>Uásálisteeh uáppih, ete maht muštâlusâst ráhtoo digitaallâš maainâs anemáin ävkkin Adobe Final Cut Pro -ohjelm.</td>
      </tr>
      <tr>
        <td>Työpaja huipentuu siihen, että osallistujat jakavat tarinansa ryhmälle.</td>
        <td>Pargopáájá loopâst uásálisteeh jyehih sii mainâsijd juávkun.</td>
      </tr>
      <tr>
        <td>Digitaalisen tarinankerronnan työpajaan voi osallistua 16-30-vuotiaita saamelaisnuoria, jotka työskentelevät ammattitaitoisen fasilitaattoritiimin kanssa.</td>
        <td>Digitaallii mainâstâllâm pargopááján pyehtih uásálistiđ 16-30-ihásiih säminuorah, kiäh pargeh áámmáttáiđulâš fasilitaattorjuávhoin.</td>
      </tr>
      <tr>
        <td>Digitaalisen tarinankerronnan menetelmä tukee osallistujia käyttämään teknologiaa omien tarinoidensa kerronnassa.</td>
        <td>Digitaallii mainâstâllâm vyehi iššeed uásálisteid kevttiđ teknologia jieijâs mainâsij muštâlmist.</td>
      </tr>
      <tr>
        <td>Fasilitaattorit tarjoavat osallistujille syötteen, joka auttaa heitä aloittamaan tarinan rakentamisen.</td>
        <td>Fasilitaattoreh fäälih uásálisteid materiaal, mii iššeed sii rähtiškyettiđ mainâs.</td>
      </tr>
      <tr>
        <td>Osallistujat voivat laatia tarinansa yksin tai pienissä ryhmissä.</td>
        <td>Uásálisteeh pyehtih rähtiđ mainâs ohtuu teikâ uccâ juávhuin.</td>
      </tr>
      <tr>
        <td>Tarinat keskittyvät mielenterveyteen ja mielen hyvinvointiin, itsemurhien ehkäisyyn, psyykkiseen kestävyyteen ja yhteisön toimintaan saamelaisnuorten näkökulmasta.</td>
        <td>Mainâseh vuájuh mielâtiervâsvuotân já mielâ pyereestvajemân, jiešsuurmij estimân, psyykkisii sävrivuotân já siärváduv tooimân säminuorâi uáinust.</td>
      </tr>
      <tr>
        <td>Tarinat nauhoitetaan, ja niitä voidaan jakaa muille yleisöille seminaareissa ja tapahtumissa ja/tai internetissä.</td>
        <td>Mainâseh vyerkkejuvvojeh, já taid puáhtá jyehiđ eres kuldâleijeid seminaarijn já tábáhtusâin já/teikâ internetist.</td>
      </tr>
      <tr>
        <td>Tutkijat käyttävät tarinoita tutkimusaineistona kehittääkseen ymmärrystä siitä, kuinka mielenterveyttä voidaan edistää ja itsemurhia ehkäistä arktisen alueen alkuperäiskansoihin kuuluvien nuorten keskuudessa.</td>
        <td>Totkeeh kevttih mainâsijd tutkâmamnâstâhhân vâi ovdedeh ibárdâs tast, ete maht puáhtá ovdediđ mielâtiervâsvuođâ já estiđ jiešsuurmijd arktâsii kuávlu algâaalmugáid kullee nuorâi juávhust.</td>
      </tr>
      <tr>
        <td>Tarinoiden rakentamisen lisäksi osallistujat kuulevat arktisen neuvoston ja sen kestävän kehityksen työryhmän työstä, itsemurhien ehkäisystä ja tutkimusetiikasta.</td>
        <td>Mainâsij rähtim lasseen uásálisteeh kuleh arktâsii rääđi já ton pištee ovdánem pargojuávhu pargoost, jiešsuurmij estimist já tutkâmetiikast.</td>
      </tr>
      <tr>
        <td>Työpajan järjestää Suomen saamelaiskäräjien nuorisoneuvosto yhteistyössä kanadalaisen asiantuntijatiimin, sosiaali- ja terveysministeriön ja arktisen neuvoston kanssa.</td>
        <td>Pargopáájá uárnee Suomâ Sämitige nuorâirääđi oovtâstpargoost kanadalii äššitobdeejuávhoin, sosiaal- já tiervâsvuotâministeriöin já arktâsâš rađđijn.</td>
      </tr>
      <tr>
        <td>Se on osa arktisen neuvoston projektia Circumpolar Resilience, Engagement and Action Through Story (CREATeS).</td>
        <td>Tot lii uási arktâsii rääđi proojeekt Circumpolar Resilience, Engagement and Action Through Story (CREATeS).</td>
      </tr>
      <tr>
        <td>Työpajan työskentelykieli on englanti, mutta tulkkaus saamen kielille on tarjolla.</td>
        <td>Pargopáájá pargokielâ lii eŋgâlâskielâ, mutâ tulkkum sämikielân lii fáállun.</td>
      </tr>
      <tr>
        <td>Työpaja on osa arktisen alueen kansallisten työpajojen sarjaa.</td>
        <td>Pargopáájá lii uási arktâsii kuávlu aalmuglij pargopáájái rááiđu.</td>
      </tr>
      <tr>
        <td>Sajoksessa, Inarissa, järjestetään 30.1.-1.2.2019 sarjan päättävä työpaja, johon voi osallistua arktisen alueen eri alkuperäiskansojen nuoria.</td>
        <td>Sajosist, Anarist, uárnejuvvoo 30.1.-1.2.2019 rááiđu lopâtteijee pargopáájá, moos puáhtá uásálistiđ arktâsii kuávlu jieškote-uv algâaalmugij nuorah.</td>
      </tr>
      <tr>
        <td>Lisätietoja:</td>
        <td>Lasetiäđuh:</td>
      </tr>
      <tr>
        <td>Risten Mustonen, Nuorisoneuvoston puheenjohtaja, risten.mustonen@samediggi.fi, 040 529 60 93</td>
        <td>Risten Mustonen, Nuorâirääđi saavâjođetteijee, risten.mustonen@samediggi.fi, 040 529 60 93</td>
      </tr>
      <tr>
        <td>Kaisa Tapiola-Länsman, Nuorisosihteeri Saamelaiskäräjät, kaisa.tapiola-lansman@samediggi.fi, 050 382 5179</td>
        <td>Kaisa Tapiola-Länsman, Nuorâičällee Sämitigge, kaisa.tapiola-lansman@samediggi.fi, 050 382 5179</td>
      </tr>
      <tr>
        <td>Digitaalisen tarinankerronnan työpaja:</td>
        <td>Digitaallii mainâstâllâm pargopáájá:</td>
      </tr>
      <tr>
        <td>Meri Larivaara, Neuvotteleva virkamies, Sosiaali- ja terveysministeriö, meri.larivaara@stm.fi, 050 563 3634</td>
        <td>Meri Larivaara, Ráđádâllee virgeolmooš, Sosiaal- já tiervâsvuotâministeriö, meri.larivaara@stm.fi, 050 563 3634</td>
      </tr>
    </table>
  </body>
</html>
