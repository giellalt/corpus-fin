<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaisten kulttuuri- ja kielipesätoiminta Suomessa</td>
        <td>Sämmilij kulttuur- já kielâpiervâltoimâ Suomâst</td>
      </tr>
      <tr>
        <td>Täältä voit lukea tarkemmin Suomen saamelaisten kielipesätoiminnasta ja sen hallinnoinnista.</td>
        <td>Täst tun puávtáh tärhibeht luuhâđ Suomâ sämmilij kielâpiervâltooimâst já ton haaldâšmist.</td>
      </tr>
      <tr>
        <td>Saamelaisten kulttuuri- ja kielipesätoiminta on laajentunut viime vuosina voimakkaasti.</td>
        <td>Sämmilij kulttuur- já kielâpiervâltoimâ lii vijđánâm majemui iivij vuáimálávt.</td>
      </tr>
      <tr>
        <td>Ensimmäinen kokeiluluontoinen kielipesä saamelaisalueella oli Sevettijärven koltansaamenkielinen ryhmä, joka toimi muutamia kuukausia vuonna 1993, mutta ei vielä johtanut pysyvään toimintaan.</td>
        <td>Vuossâmuš kielâpiervâlkeččâlem sämikuávlust lâi Čevetjäävri nuorttâlâškielâ juávkku, mii tooimâi muáddi mánuppaje ive 1993, mutâ ij vala šoddâm pisovâš toimân.</td>
      </tr>
      <tr>
        <td>Vuonna 1997 aloittivat samoihin aikoihin Anarâškielâ servi ry:n eli Inarinsaamen kielen yhdistyksen inarinsaamenkielinen kielipesä Inarin kirkonkylässä ja Inarin kunnan hallinnoimat inarinsaamen kielipesä Ivalossa ja koltansaamen kielipesä Sevettijärvellä.</td>
        <td>Ive 1997 algâttii suullân siämmáá ääigi Anarâškielâ seervi rs anarâškielâlâš kielâpiervâl Aanaar markkânist já Aanaar kieldâ haldâšem anarâškielâ kielâpiervâl Avelist já nuorttâlâškielâ kielâpiervâl Čevetjäävrist.</td>
      </tr>
      <tr>
        <td>Aluksi kielipesät toimivat erilaisilla projektirahoituksilla.</td>
        <td>Aalgâst kielâpiervâleh tuáimih sierâlágán proojeektruttâdmij peht.</td>
      </tr>
      <tr>
        <td>Inarinsaamen kielen yhdistyksen kielipesä on jatkanut tauotta, ja vuonna 2009 saatiin inarinsaamen kielipesä Ivaloon ja vuonna 2011 toinen ryhmä Inariin.</td>
        <td>Anarâškielâ seervi kielâpiervâl lii jotkum ubâ paje, já ive 2009 algâttij anarâškielâ kielâpiervâl Avelist já ive 2011 nubbe juávkku Anarist.</td>
      </tr>
      <tr>
        <td>Ensimmäinen pohjoissaamen kielipesä perustettiin Vuotsoon vuonna 2007.</td>
        <td>Vuossâmuš orjâlâškielâ kielâpiervâl vuáđudui Vuáčun ive 2007.</td>
      </tr>
      <tr>
        <td>Koltansaamenkielinen toiminta pääsi tauon jälkeen käyntiin vuonna 2008 Ivalossa ja 2010 Sevettijärvellä.</td>
        <td>Nuorttâlâškielâlâš toimâ peesâi puudâ maŋa joton ive 2008 Avelist já 2010 Čevetjäävrist.</td>
      </tr>
      <tr>
        <td>Pohjoissaamenkielisiä ryhmiä on perustettu seuraavasti: vuonna 2012 Utsjoelle ja Karigasniemelle, 2013 Helsinkiin, 2015 Ouluun, Rovaniemelle ja Sodankylään ja 2018 Nuorgamiin sekä Enontekiön Hettaan.</td>
        <td>Orjâlâškielâliih juávhuh láá vuáđudum čuávvoonáál: ive 2012 Ucjuuhân já Kärigâsnjaargân, 2013 Helsig��n, 2015 Oulun, Ruávinjaargân já Suáđigilân já 2018 Njuárgámân sehe Iänuduv Heetan.</td>
      </tr>
      <tr>
        <td>Helsingin kielipesä lopetti toimintansa vuonna 2018.</td>
        <td>Helsig kielâpiervâl jooskâi tooimâs ive 2018, já meid Čevetjäävri kielâpiervâltoimâ paasij siämmáá ääigi toollâđ puudâ.</td>
      </tr>
      <tr>
        <td>Saamelaisten kulttuuri- ja kielipesäryhmiä toimii tällä hetkellä yhteensä 12, joista kaksi koltansaamenkielistä, kolme inarinsaamenkielistä ja seitsemän pohjoissaamenkielistä.</td>
        <td>Sämmilij kulttuur- já kielâpiervâljuávhuh tuáimih tääl ohtsis 12, main kyehti láá nuorttâlâškielâliih, kulmâ láá anarâškielâliih já čiččâm láá orjâlâškielâliih.</td>
      </tr>
      <tr>
        <td>Saamelaisten kielipesätoiminnan hallinnoiminen</td>
        <td>Sämmilij kielâpiervâltooimâ haldâšem</td>
      </tr>
      <tr>
        <td>Opetus- ja kulttuuriministeriö myöntää vuosittain rahoituksen saamelaisten kulttuuri- ja kielipesätoiminnan turvaamiseksi.</td>
        <td>Máttááttâs- já kulttuurministeriö mieđeet jyehi ive ruttâdem sämmilij kulttuur- já kielâpiervâltooimâ turvim várás.</td>
      </tr>
      <tr>
        <td>Koska kielipesätoiminta ei ole lakisääteistä, sille ei ole omaa, pysyvää sijaa valtion budjetissa, joten rahoitus myönnetään vuodeksi kerrallaan.</td>
        <td>Tastko kielâpiervâltoimâ ij lah lahâaasâtlâš, toos ij lah jieijâs, pisovâš saje staatâ budjetist, te ruttâdem mieđettuvvoo ain ihán häävild.</td>
      </tr>
      <tr>
        <td>Tätä rahoitusta koordinoi Saamelaiskäräjät.</td>
        <td>Taam ruttâdem koordinist Sämitigge.</td>
      </tr>
      <tr>
        <td>Kielipesätoimintaa järjestävät kunnat, kaupungit ja järjestöt hakevat rahaa Saamelaiskäräjiltä, ja rahoituksen jakautuminen perustuu yhteisiin neuvotteluihin ja Saamelaiskäräjien kielineuvoston päätökseen.</td>
        <td>Kieldah, kaavpugeh já seervih, moh uárnejeh kielâpiervâltooimâ, oceh ruuđâid Sämitiggeest, já ruttâdem juáhásem vuáđuduvá ohtsâš ráđádâlmáid já Sämitige kielârääđi miärádâsân.</td>
      </tr>
      <tr>
        <td>Valtion rahoitus on tarkoitettu välttämättömiin toimintakuluihin, ja toiminnan järjestäjän odotetaan maksavan toiminnasta omavastuuosuutena vähintään 15 %.</td>
        <td>Staatâ ruttâdem lii uáivildum velttidmettum toimâkoloid, já vuárdoo, ete tooimâ uárnejeijee máksá tooimâst jiešvástádâsuássin ucemustáá 15 %.</td>
      </tr>
      <tr>
        <td>Kielipesiä hallinnoivat enimmäkseen kunnat ja kaupungit, joissa ryhmiä toimii.</td>
        <td>Kielâpiervâlijd haldâšeh enâmustáá kieldah já kaavpugeh, kost juávhuh tuáimih.</td>
      </tr>
      <tr>
        <td>Kysymys on siis kunnallisesta varhaiskasvatuksesta, johon liittyy tavanomainen hakumenettely ja lapsen huoltajilta perittävä varhaiskasvatusmaksu.</td>
        <td>Koččâmuš lii tastoo kieldâ arâšoddâdmist, moos kulá táválâš uuccâmmonâttâllâm já arâšoddâdemmáksu, mon peerih párnáá huolâtteijein.</td>
      </tr>
      <tr>
        <td>Inarissa kolmea inarinsaamenkielistä ryhmää hallinnoi Anarâškielâ servi ry. Inarin kunnalla on ostopalvelusopimus järjestön kanssa, joten perheille kyse on kunnallisesta varhaiskasvatuksesta.</td>
        <td>Anarist kulmâ anarâškielâlii juávhu haaldâš Anarâškielâ servi rs. Aanaar kieldâst lii uástupalvâlemsopâmuš servijn, te perruid koččâmuš lii kieldâ arâšoddâdmist.</td>
      </tr>
      <tr>
        <td>Koko saamelaisten kulttuuri- ja kielipesätoiminnan historian aikana myös pari muuta järjestöä on järjestänyt kielipesätoimintaa.</td>
        <td>Sämmilij kulttuur- já kielâpiervâltooimâ oles historjá ääigi meid muáddi eres seervi láá ornim kielâpiervâltooimâ.</td>
      </tr>
      <tr>
        <td>Pedagogisesti ja hallinnollisesti näin vaativan toiminnan pyörittäminen vapaaehtoistyön pohjalta on osoittautunut hyvin haastavaksi.</td>
        <td>Pedagogisávt já haaldâtlávt návt vättee tooimâ toollâm joođoost rijjâtátulij pargo vuáđuld lii čaittâšum uáli vaigâdin.</td>
      </tr>
      <tr>
        <td>Saamelaiskäräjillä toimii määräaikainen kielipesäohjaaja, jonka tehtäviin kuuluu avustusten hallinnointi, kielipesätyöntekijöiden pedagoginen tukeminen, vanhempien neuvonta ja toiminnan yleinen valvominen ja kehittäminen.</td>
        <td>Sämitiggeest tuáimá meriáigásâš kielâpiervâlstivrejeijee, kiän pargoid kuleh torjui haldâšem, kielâpiervâlpargei pedagogisâš tuárjum, vaanhimij ravvim já tooimâ almos kocceem já ovdedem.</td>
      </tr>
      <tr>
        <td>Häneen saa ensisijaisesti olla yhteydessä kaikkiin kielipesätoimintaan liittyvissä kysymyksissä.</td>
        <td>Sunjin puáhtá iänááš leđe ohtâvuođâst puoh kielâpiervâltooimân lohtâseijee koččâmušâin.</td>
      </tr>
      <tr>
        <td>Kielipesäohjaajan yhteystiedot löytyvät täältä .</td>
        <td>Kielâpiervâlstivrejeijee ohtâvuotâtiäđuh láá tääbbin .</td>
      </tr>
      <tr>
        <td>Lisäksi kulttuuri- ja kielipesätoimintaa valvoo Saamelaiskäräjien kieliturvasihteeri .</td>
        <td>Lasseen kulttuur- já kielâpiervâltooimâ kocá Sämitige kielâtorvočällee .</td>
      </tr>
      <tr>
        <td>Toimintaa koskevat päätökset laatii Saamelaiskäräjien kielineuvosto ja laajempia linjauksia tekee käräjien yleiskokous .</td>
        <td>Tooimân kyeskee miärádâsâid taha Sämitige kielârääđi já viijđásub linjámijd Sämitige tievâsčuákkim .</td>
      </tr>
      <tr>
        <td>Kielipesätoiminnan tarve ja kysyntä on tällä hetkellä suurempaa kuin valtion rahoituksen turvaamat edellytykset toiminnan järjestämiseen.</td>
        <td>Kielâpiervâltooimâ tárbu já haalu lii tääl stuárráb ko moh láá staatâ ruttâdem turvim iävtuh tooimâ orniimân.</td>
      </tr>
      <tr>
        <td>Rahoituksen sanelemien reunaehtojen lisäksi pula koulutetuista, kielitaitoisista työntekijöistä vaikeuttaa kielipesätoiminnan ja muun kieltä ja kulttuuria elvyttävän toiminnan järjestämistä monilla alueilla.</td>
        <td>Ruttâdem meridem iävtui lasseen vänivuotâ škuávlejum, kielâ mättee pargein taha kielâpiervâltooimâ já eres kielâ já kulttuur iäláskittee tooimâ ornim vaigâdin maaŋgâin kuávluin.</td>
      </tr>
      <tr>
        <td>Saamelaiskäräjät asettaa rahoituspäätöksissään etusijalle jo olemassaolevien kielipesien jatkuvuuden, mutta pyrkii myös pitkäjänteisesti edistämään rahoituksen kasvua ja toiminnan laajentamista.</td>
        <td>Sämitigge piäjá ruttâdemmiärádâsâinis vuosâsajan jo orroo kielâpiervâlij jotkum, mutâ viggá meid meritiätulávt ovdediđ ruttâdem lasettem já tooimâ vijđedem.</td>
      </tr>
      <tr>
        <td>Varhaiskasvatusalan ammattilaisten koulutus ja täydennyskoulutus ( lue lisää esimerkiksi täältä ) lisäävät omalta osaltaan saamelaisen varhaiskasvatuksen henkilöresursseja.</td>
        <td>Arâšoddâdemsyergi áámmátulmui škovlim já tievâsmittemškovlim ( luuvâ lase ovdâmerkkân tääbbin ) lasetteh jieijâs uásild sämmilii arâšoddâdem pargeeresursijd.</td>
      </tr>
      <tr>
        <td>Uuden saamenkielisen kielipesän perustamista toivovien tahojen kannattaa olla yhteydessä Saamelaiskäräjiin – selvitetään yhdessä, miten asiassa voidaan edetä!</td>
        <td>Jis kiähnii tuáivuh uđđâ sämikielâlii kielâpiervâl vuáđudem, te kannat väldiđ ohtâvuođâ Sämitiigán – pyehtip oovtâst selvâttiđ, ete maht ääšist puáhtá ovdániđ!</td>
      </tr>
    </table>
  </body>
</html>
