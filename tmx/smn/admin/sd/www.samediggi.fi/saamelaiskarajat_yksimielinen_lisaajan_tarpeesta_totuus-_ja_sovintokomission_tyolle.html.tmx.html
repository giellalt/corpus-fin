<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjät yksimielinen lisäajan tarpeesta totuus- ja sovintokomission työlle</td>
        <td>Sämitigge oovtâmielâlâš laseääigi táárbust tuotâvuotâ- já sovâdâttâmkomissio paargon</td>
      </tr>
      <tr>
        <td>Saamelaiskäräjien kokous keskusteli lisäajan tarpeesta totuus- ja sovintokomission työlle.</td>
        <td>Sämitige čuákkim savâstâlâi laseääigi táárbust tuotâvuotâ- já sovâdâttâmkomissio paargon.</td>
      </tr>
      <tr>
        <td>Kokous näki lisäajan olevan tarpeen vuoden 2023 loppuun asti.</td>
        <td>Čuákkim ooinij, ete laseäigi lii tárbulâš ive 2023 loopâ räi.</td>
      </tr>
      <tr>
        <td>Alkuperäisen mandaatin mukaan raportti tulisi luovuttaa marraskuussa 2022.</td>
        <td>Algâalgâlâš mandaat mield raapoort kolgâččij luovâttiđ skammâmáánust 2022.</td>
      </tr>
      <tr>
        <td>Saamelaiskäräjät päätti asiasta vuoden ensimmäisessä kokouksessa 18. helmikuuta 2021.</td>
        <td>Sämitigge meridij ääšist ive vuossâmuš čuákkimist 18. kuovâmáánu 2021.</td>
      </tr>
      <tr>
        <td>– Komission työn aloittaminen on viivästynyt ja meidän on tärkeää varmistaa, ettei liian tiukka aikataulu muodostu esteeksi tärkeän työn onnistumiselle, sanoo Saamelaiskäräjien I varapuheenjohtaja Anni Koivisto lisäajan tarpeesta.</td>
        <td>– Komissio pargo algâttem lii ájánâm, já mij kolgâp visásmittiđ, ete liijgás čovgâ äigitavlu ij puáđi eestân tergâdis pargo olášutmân, iätá Sämitige I värisaavâjođetteijee Anni Koivisto laseääigi táárbust.</td>
      </tr>
      <tr>
        <td>Saamelaiskäräjät käsitteli kokouksessa lisäksi valtioneuvoston esitystä totuus- ja sovintokomission jäseniksi.</td>
        <td>Sämitigge kieđâvušâi čuákkimist lasseen staatârääđi iävtuttâs tuotâvuotâ- já sovâdâttâmkomissio jesânin.</td>
      </tr>
      <tr>
        <td>Asia käsiteltiin kokouksessa ei-julkisena asiana, sillä asian käsittely on edelleen kesken.</td>
        <td>Čuákkim kieđâvušâi ääši ij-almolâš äššin, tastko ääši kieđâvuššâm lii vala koskân.</td>
      </tr>
      <tr>
        <td>Kolttien kyläkokoukset käsittelivät asiaa 20.-21.2.2021, minkä jälkeen komission jäsenten yhteensovittamista jatketaan Saamelaiskäräjien, Kolttien kyläkokouksen ja valtioneuvoston kanslian kanssa.</td>
        <td>Nuorttâlij sijdâčuákkimeh kieđâvuššii ääši 20.-21.2.2021, mon maŋa Sämitigge, Nuorttâlij sijdâčuákkim ja staatârääđi juátkih komissio jesânij oohtânheiviittem.</td>
      </tr>
      <tr>
        <td>Saamelaiskäräjien kertomus valtioneuvostolle vuodelta 2020</td>
        <td>Sämitige muštâlus staatârááđán ivveest 2020</td>
      </tr>
      <tr>
        <td>Vuonna 2020 kaikkeen Saamelaiskäräjien toimintaan vaikutti koronaviruspandemia ja sen tuoma poikkeustila.</td>
        <td>Ive 2020 oles Sämitige tooimân vaiguttij koronaviruspandemia já ton tovâttem spiekâstâhtile.</td>
      </tr>
      <tr>
        <td>Saamelaiskäräjät pyrki edelleen kehittämään yhteistyötä ja tiedonvälitystä Suomen valtion suuntaan.</td>
        <td>Sämitigge viigâi ain ovdediđ ovtâspargo já tiätusirdem Suomâ staatâ suundán.</td>
      </tr>
      <tr>
        <td>Tätä tarkoitusta varten jatkettiin eduskuntapuolueiden ja Saamelaiskäräjien yhteistyöelimen työtä.</td>
        <td>Tárguttâs várás Sämitigge joođhij ovdâskoddepiäláduvâi já Sämitige oovtâstpargo-orgaan pargo.</td>
      </tr>
      <tr>
        <td>Lisäksi Saamelaiskäräjien ja eri ministeriöiden välistä yhteistyötä edistettiin saamelaisasioiden neuvottelupäivien yhteydessä tapahtuvien keskustelujen sekä suorien neuvottelujen kautta.</td>
        <td>Lasseen Sämitige já sierâ ministeriöi koskâsâš ovtâspargo ovdedui sämiaašij ráđádâllâmpeeivij ohtâvuođâst savâstâlmij sehe njuolgâ ráđádâlmij peht.</td>
      </tr>
      <tr>
        <td>Saamelaiskäräjien toimintaa ja vaikutusmahdollisuuksia heikensi edelleen resurssipula.</td>
        <td>Resursij vänivuotâ hiäjusmitij ain Sämitige tooimâ já vaiguttemmáhđulâšvuođâid.</td>
      </tr>
      <tr>
        <td>Työterveydenhuolto on vuonna 2020 terveystarkastuslausunnoissa pyytänyt Saamelaiskäräjiä kiinnittämään huomiota työn kuormittavuuden vähentämiseen.</td>
        <td>Tiervâsvuotâhuolâttâs lii ive 2020 tiervâsvuotâtarkkumciälkkámušâin pivdám, ete Sämitigge kiddee huámmášume pargonuáđi keeppidmân.</td>
      </tr>
      <tr>
        <td>Saamelaiskäräjät antaa vuosittain valtioneuvostolle hallituksen kertomuksen laatimista varten kertomuksen siitä, mitä merkittävää on tapahtunut saamelaisia erityisesti koskevien asioiden kehityksessä.</td>
        <td>Sämitigge ráhtá jyehi ive staatârááđán haldâttâs muštâlus rähtim várás muštâlus tast, ete mii merhâšitteid lii tábáhtum eromâšávt sämmiláid kyeskee aašij ovdánmist.</td>
      </tr>
      <tr>
        <td>Lue Saamelaiskäräjien kertomus valtioneuvostolle vuodelta 2020</td>
        <td>Luuvâ Sämitige muštâlus staatârááđán ivveest 2020 (suomâkielân)</td>
      </tr>
      <tr>
        <td>Henkilöpoliittinen ohjelma ohjaa Saamelaiskäräjien henkilöstöhallintoa</td>
        <td>Pargoviehâpooliitlâš ohjelm stivree Sämitige pargoviehâhaldâttuv</td>
      </tr>
      <tr>
        <td>Saamelaiskäräjien henkilöstöpoliittisella ohjelmalla edistetään työyhteisön hyvinvointia, osaamista ja osallistumismahdollisuuksia sekä kehitetään työyhteisöä, esimies- ja työyhteisötaitoja saamelaiskulttuurille tärkeiden arvojen mukaisesti.</td>
        <td>Sämitige pargoviehâpooliitlii ohjelmáin ovdedeh pargosiärvus pyereestvaijeem, mättim já uásálistemmáhđulâšvuođâid sehe ovdedeh pargosiärvus, hovdâ- já pargosiärvustááiđuid sämmilâškulttuurân tehálij áárvui miäldásávt.</td>
      </tr>
      <tr>
        <td>Lue Saamelaiskäräjien henkilöstöpoliittinen ohjelma vaalikaudelle 2020-2023</td>
        <td>Luuvâ Sämitige pargoviehâpooliitlâš ohjelm vaaljâpajan 2020-2023 (suomâkielân)</td>
      </tr>
      <tr>
        <td>Sami Giellagáldun inarinsaamen kielijaostoon Anna Morottaja ja Hannu Kangasniemi</td>
        <td>Säämi Kielâkäldee anarâškielâ kielâjuáhusân Anna Morottaja já Hannu Kangasniemi</td>
      </tr>
      <tr>
        <td>Saamelaiskäräjien kokous esittää inarinsaamen kielijaostoon toimikaudeksi 2020-2023 Anna Morottajaa ja Hannu Kangasniemeä.</td>
        <td>Sämitige čuákkim iävtut anarâškielâ kielâjuáhusân toimâpajan 2020-2023 Anna Morottaja já Hannu Kangasniemi.</td>
      </tr>
      <tr>
        <td>Kielijaostoon aiemmin valitut kaksi jäsentä olivat ilmoittaneet luopuvansa kielijaoston jäsenyydestä.</td>
        <td>Kielâjuáhusân ovdil väljejum kyehti jeessân lává almottâm, ete suoi luoppâv kielâjuáhus jeessânvuođâst.</td>
      </tr>
      <tr>
        <td>Kielijaostot toimivat Sámi Giellagáldun yhteydessä ja antavat suosituksia saamen kielten käyttöön liittyvistä asioista, kuten normituksesta ja uudesta terminologiasta.</td>
        <td>Kielâjuáhuseh tuáimih Säämi Kielâkäldee ohtâvuođâst já adeleh avžuuttâsâid sämikielâi kiävtun lohtâseijee aašijn, tego normimist já uđđâ terminologiast.</td>
      </tr>
      <tr>
        <td>Saamelainen Parlamentaarinen Neuvosto nimeää lopullisesti jäsenet kielijaostoihin.</td>
        <td>Säämi Parlamentaarlâš Rääđi noomât lopâlávt jesânijd kielâjuáhusáid.</td>
      </tr>
      <tr>
        <td>Lisätietoja:</td>
        <td>Lasetiäđuh:</td>
      </tr>
      <tr>
        <td>Puheenjohtaja Tuomas Aslak Juuso, 040 687 3394, tuomas.juuso(at)samediggi.fi</td>
        <td>Saavâjođetteijee Tuomas Aslak Juuso, 040 687 3394, tuomas.juuso(at)samediggi.fi</td>
      </tr>
      <tr>
        <td>I varapuheenjohtaja Anni Koivisto, 040 415 5969, anni.koivisto(at)samediggi.fi</td>
        <td>I värisaavâjođetteijee Anni Koivisto, 040 415 5969, anni.koivisto(at)samediggi.fi</td>
      </tr>
      <tr>
        <td>Viestintäsihteeri Johanna Alatorvinen, 010 839 3140 / 040 663 4493, johanna.alatorvinen(at)samediggi.fi</td>
        <td>Viestâdemčällee Johanna Alatorvinen, 010 839 3140 / 040 663 4493, johanna.alatorvinen(at)samediggi.fi</td>
      </tr>
      <tr>
        <td>Puheenjohtajan avustaja Laura Olsén-Ljetoff, 010 839 3190 / 040 617 5113, laura.olsen-ljetoff(at)samediggi.fi</td>
        <td>Saavâjođetteijee išedeijee Laura Olsén-Ljetoff, 010 839 3190 / 040 617 5113, laura.olsen-ljetoff(at)samediggi.fi</td>
      </tr>
    </table>
  </body>
</html>
