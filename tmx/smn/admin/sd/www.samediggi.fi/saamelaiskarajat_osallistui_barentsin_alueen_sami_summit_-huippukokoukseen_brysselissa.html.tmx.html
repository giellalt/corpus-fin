<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjät osallistui Barentsin alueen Sámi Summit -huippukokoukseen Brysselissä</td>
        <td>Sämitigge uásálistij Barents kuávlu Sámi Summit -njunoščuákkimân Brysselist</td>
      </tr>
      <tr>
        <td>Saamelaiskäräjien delegaatio osallistui 22.-24.3.2023 järjestettyyn Barentsin alueen alkuperäiskansojen huippukokoukseen (Summit of Barents Euro-Arctic Indigenous Sámi People).</td>
        <td>Sämitige delegaatio uásálistij 22.-24.3.2023 uárnejum Barents kuávlu algâaalmugij njunoščuákkimân (Summit of Barents Euro-Arctic Indigenous Sámi People).</td>
      </tr>
      <tr>
        <td>Saamelaishuippukokouksen järjestivät Suomen saamelaiskäräjät ja Suomen Barentsin euroarktisen neuvoston puheenjohtajuus yhteistyössä Euroopan parlamentin kanssa.</td>
        <td>Suomâ Sämitigge já Suomâ Barents euroarktâsii rääđi saavâjođetteijeeh oovtâstpargoost Euroop parlamentijn uárnejii sämmilâšnjunoščuákkim.</td>
      </tr>
      <tr>
        <td>Huippukokouksen puheenjohtajana toimi Saamelaiskäräjien 1. varapuheenjohtaja Anni Koivisto, joka edustaa Suomen Saamelaiskäräjiä Barentsin euroarktisen neuvoston (BEAC) alkuperäiskansojen työryhmässä.</td>
        <td>Njunoščuákkim saavâjođetteijen tooimâi Sämitige 1. värisaavâjođetteijee Anni Koivisto, kote oovdâst Suomâ Sämitige Barents euroarktâsii rääđi (BEAC) algâaalmugij pargojuávhust.</td>
      </tr>
      <tr>
        <td>Saamelaiskäräjien delegaatioon kuuluivat lisäksi hallituksen jäsen Anne Nuorgam, kulttuurilautakunnan puheenjohtaja Pirita Näkkäläjärvi, elinkeino- ja oikeuslautakunnan puheenjohtaja Asko Länsman, koulutus- ja oppimateriaalilautakunnan sekä kielineuvoston puheenjohtaja Tauno Ljetoff, lakimiessihteeri Kalle Varis, kansainvälisten asioiden sihteeri Inka-Saara Arttijeff sekä puheenjohtajan avustaja Niina Siivikko.</td>
        <td>Sämitige delegaatiost lijjii meid stiivrâ jeessân Anne Nuorgam, kulttuurlävdikode saavâjođetteijee Pirita Näkkäläjärvi, iäláttâs- já vuoigâdvuotâlävdikode saavâjođetteijee Asko Länsman, škovlim- já oppâmateriaallävdikode sehe kielâräädi saavâjođetteijee Tauno Ljetoff, lahâčällee Kalle Varis, aalmugijkoskâsij aašij čällee Inka-Saara Arttijeff sehe saavâjođetteijee išedeijee Niina Siivikko.</td>
      </tr>
      <tr>
        <td>– On erittäin tärkeää, että viemme saamelaisten viestiä Euroopan unionin tasolle laajalla rintamalla ja lisäämme ymmärrystä siitä, miten monipuolisesti EU-päätökset vaikuttavat arkipäiväämme.</td>
        <td>– Lii eromâš tehálâš, ete mij tuálvup sämmilij saavâ Euroop union táásán vijđes juávhoin já lasettep ibárdâs tast, mon maaŋgâpiälásávt EU-miärádâsah vaigutteh mii argâpiäiván.</td>
      </tr>
      <tr>
        <td>Toivon, että tämä huippukokous auttaa meitä tulevaisuudessa rakentamaan pysyvää yhteyttä parlamenttiemme välille, toteaa varapuheenjohtaja Anni Koivisto.</td>
        <td>Mun tuáivum, ete taat njunoščuákkim iššeed mii puátteevuođâst vuáđudiđ fastâ ohtâvuođâ parlamentijdân kooskâ, iätá värisaavâjođetteijee Anni Koivisto.</td>
      </tr>
      <tr>
        <td>Ohjelmassa oli puhujina Euroopan komission ja parlamentin jäseniä sekä saamelaisten ja eri maiden edustajia.</td>
        <td>Ohjelmist lijjii sárnon Euroop komissio ja parlament jesâneh sehe sämmilij já sierâ staatâi ovdâsteijeeh.</td>
      </tr>
      <tr>
        <td>Huippukokouksen avauspuheenvuoron piti Euroopan parlamentin puheenjohtaja Roberta Metsola, joka muistutti, että parlamenttitalo kuuluu myös saamelaisille.</td>
        <td>Njunoščuákkim lekkâmsahâvuáru toolâi Euroop parlament saavâjođetteijee Roberta Metsola, kote muštottij, ete parlamenttáálu kulá meid sämmiláid.</td>
      </tr>
      <tr>
        <td>Huippukokouksen avausosuudessa tervehdyspuheenvuoron käytti myös Suomen pääministeri Sanna Marin, joka nosti esille tärkeinä asioina mm. saamelaisten totuus- ja sovintokomission työn sekä saamelaiskäräjälain uudistuksen.</td>
        <td>Njunoščuákkim lekkâmuásist tiervâttemsahâvuáru toolâi meid Suomâ uáiviminister Sanna Marin, kote pajedij oovdân tehálâš äššin ei. sämmilij tuotâvuotâ- já sovâdâttâmkomissio pargo sehe sämitiggelaavâ uđâsmittem.</td>
      </tr>
      <tr>
        <td>Saamelainen parlamentaarinen neuvosto luovutti hänelle samalla vetoomuksen koskien saamelaisten itsemääräämisoikeuden vahvistamista.</td>
        <td>Säämi parlamentaarlâš rääđi adelij sunjin siämmást áánnum , mii kuoskâi sämmilij jiešmeridemvuoigâdvuođâ naanoodmân.</td>
      </tr>
      <tr>
        <td>Päätöspuheenvuoron piti Euroopan parlamentin varapuheenjohtaja Heidi Hautala, joka muistutti mm., ettei vihreässä siirtymässä saisi aiheuttaa peruuttamatonta vahinkoa ihmisoikeuksille.</td>
        <td>Lopâttemsahâvuáru toolâi Euroop parlament värisaavâjođetteijee Heidi Hautala, kote muštottij ei., ete ruánáá sirdâšume ij uážuččii tovâttiđ olmoošvuoigâdvuođáid vaahâg, mon ij pyevti tivvoođ.</td>
      </tr>
      <tr>
        <td>Saamelaiskäräjien delegaatio tapasi huippukokouksen yhteydessä myös monia suomalaisia Euroopan parlamentin jäseniä sekä lisäksi komissaari Jutta Urpilaista, Etyjin vähemmistövaltuutetun toimiston edustajia ja Suomen pysyvää EU-edustustoa.</td>
        <td>Sämitige delegaatio teeivâi njunoščuákkim ooleest meid maaŋgâid syemmilijd Euroop parlament jesânijd sehe lasseen komissaar Jutta Urpilaisii, Etyj ucceeblohováldálii toimâttuv ovdâsteijeid já Suomâ fastâ EU-ovdâstus.</td>
      </tr>
      <tr>
        <td>Tapaamisissa keskusteltiin yhdessä mm. keinoista vahvistaa saamelaisten osallistumisoikeutta Euroopan parlamentissa sekä tarpeesta EU:n sisäiselle alkuperäiskansapolitiikalle.</td>
        <td>Teivâdmijn savâstâllii oovtâst ei. vuovijn nanodiđ sämmilij uásálistemvuoigâdvuođâ Euroop parlamentist sehe táárbust EU siskáldâs algâaalmugpolitiikân.</td>
      </tr>
      <tr>
        <td>Myös Saamelaiskäräjien nuorisoneuvoston edustajat tapasivat huippukokouksen aikana EU-päättäjiä.</td>
        <td>Meid Sämitige nuorâirääđi ovdâsteijeeh teivii njunoščuákkim ääigi EU-merideijeid.</td>
      </tr>
      <tr>
        <td>– EU-tason päätökset koskettavat saamelaisia sekä suoraan että epäsuorasti.</td>
        <td>– EU-tääsi miärádâsah kyeskih sämmiláid sehe njuolgist já epinjuolgist.</td>
      </tr>
      <tr>
        <td>On välttämätöntä, että saamelaisten osallistuminen päätöksentekoon turvataan, jotta saamelaisten tarpeet ja näkemykset tulevat huomioiduiksi, jatkaa Koivisto.</td>
        <td>Lii velttidmettum, ete sämmilij uásálistem miärádâstohâmân torvejuvvoo vâi sämmilij táárbuh já uáinuh váldojeh huámmášumán, juátká Koivisto.</td>
      </tr>
      <tr>
        <td>Huippukokous on katsottavissa Euroopan parlamentin sivuilla: 23.3. ja 24.3.</td>
        <td>Njunoščuákkim puáhtá keččâđ Euroop parlament siijđoin: 23.3. já 24.3.</td>
      </tr>
      <tr>
        <td>Huippukokouksen kotisivut: https://www.samisummit.org/</td>
        <td>Njunoščuákkim päikkisiijđoh: https://www.samisummit.org/</td>
      </tr>
      <tr>
        <td>Kuvia huippukokouksesta:</td>
        <td>Koveh njunoščuákkimist:</td>
      </tr>
      <tr>
        <td>Euroopan parlamentti</td>
        <td>Euroop parlament</td>
      </tr>
      <tr>
        <td>Valtioneuvoston kanslia</td>
        <td>Staatârääđi kanslia</td>
      </tr>
      <tr>
        <td>Lisätietoja:</td>
        <td>Lasetiäđuh:</td>
      </tr>
      <tr>
        <td>Anni Koivisto I varapuheenjohtaja 040 415 5969 anni.koivisto@samediggi.fi</td>
        <td>Anni Koivisto I värisaavâjođetteijee 040 415 5969 anni.koivisto@samediggi.fi</td>
      </tr>
      <tr>
        <td>Inka-Saara Arttijeff kansainvälisten asioiden sihteeri 010 839 3198 / 050 574 7629 inka-saara.arttijeff@samediggi.fi</td>
        <td>Inka-Saara Arttijeff aalmugijkoskâsij aašij čällee 010 839 3198 / 050 574 7629 inka-saara.arttijeff@samediggi.fi</td>
      </tr>
    </table>
  </body>
</html>
