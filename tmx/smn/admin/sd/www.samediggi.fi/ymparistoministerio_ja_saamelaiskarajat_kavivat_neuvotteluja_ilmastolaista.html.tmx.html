<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Ympäristöministeriö ja Saamelaiskäräjät kävivät neuvotteluja ilmastolaista</td>
        <td>Pirâsministeriö já Sämitigge ráđádâllii pirâslaavâst</td>
      </tr>
      <tr>
        <td>Ympäristöministeriön ja Saamelaiskäräjien edustajat kävivät neuvotteluja saamelaiskäräjälain 9. §:n mukaisesti ilmastolaista tiistaina 27. lokakuuta.</td>
        <td>Pirâsministeriö já Sämitige ovdâsteijeeh ráđádâllii sämitiggelaavâ 9. § mield šoŋŋâdâhlaavâst majebaargâ 27. peeivi roovvâdmáánu.</td>
      </tr>
      <tr>
        <td>Hallituksen esityksen uudistetuksi ilmastolaiksi on määrä valmistua keväällä 2021.</td>
        <td>Haldâttâs iävtuttâs uđâsmittum šoŋŋâdâhlaahân lii tárguttâs valmâštuđ kiđđuv 2021.</td>
      </tr>
      <tr>
        <td>Neuvottelussa Saamelaiskäräjien edustajat toivat esiin näkökantojaan siitä, miten saamelaisten oikeudet pitäisi huomioida ilmastolaissa.</td>
        <td>Ráđádâlmist sämitige ovdâsteijeeh puohtii oovdân uáinuid tast, ete maht sämmilij vuoigâdvuođâid kolgâččii väldiđ huámmášumán šoŋŋâdâhlaavâst.</td>
      </tr>
      <tr>
        <td>”Ilmastonmuutos uhkaa erityisesti saamelaiskulttuuria ja sen perinteisiä luontoon perustuvia elinkeinoja.</td>
        <td>”Šoŋŋâdâhnubástus uhked eromâšávt sämmilâškulttuur já ton ärbivuáválijd luándun vuáđuduvvee iäláttâsâid.</td>
      </tr>
      <tr>
        <td>Haluamme vahvistaa ilmastonlain uudistuksessa saamelaisten oikeuksia alkuperäiskansana ja osallistumismahdollisuuksia ilmastopolitiikkaan”, sanoo neuvotteluihin osallistunut ympäristö- ja ilmastoministeri Krista Mikkonen .</td>
        <td>Mij halijdep nanodiđ šoŋŋâdâhlaavâ uđâsmitmist sämmilij vuoigâdvuođâid algâaalmugin já uásálistemmáhđulâšvuođâid šoŋŋâdâhpolitiikân”, iätá ráđádâlmáid uásálistám pirâs- já šoŋŋâdâhminister Krista Mikkonen .</td>
      </tr>
      <tr>
        <td>Neuvottelussa nousivat esiin ilmastonmuutokseen sopeutumisen tärkeys ja sopeutumisen tukeminen sekä tarve luoda tietopohjaa, asiantuntija-arviointia sekä seurantaa ilmastonmuutoksen vaikutuksista saamelaisten näkökulmasta.</td>
        <td>Ráđádâlmijn pajanij oovdân šoŋŋâdâhnubástusân vuáhádume tehálâšvuotâ já vuáhádume tuárjum sehe tárbu toohâđ tiätuvuáđu, äššitobdeeárvuštâllâm sehe čuávvum šoŋŋâdâhnubástus vaikuttâsâin sämmilij uáinust.</td>
      </tr>
      <tr>
        <td>”Haluan kiittää ministeriä siitä, että ministeri on itse neuvottelemassa saamelaiskäräjien kanssa.</td>
        <td>”Mun halijdâm kijtteđ minister tast, ete minister lii jieš ráđádâlmin sämitiggijn.</td>
      </tr>
      <tr>
        <td>Se on harvinaista.</td>
        <td>Tot lii härvinâš.</td>
      </tr>
      <tr>
        <td>Saamelaisen ilmastopolitiikan kehittämiseksi näen erittäin tärkeänä, että ilmastolakiin sisältyy saamelainen ilmastopaneeli sekä ilmastonmuutokseen sopeutumisen ohjelma.</td>
        <td>Sämmilii šoŋŋâdâhpolitiik oovdedmân mun anam eromâš tehálâžžân, ete šoŋŋâdâhlaahâ ana sistees sämmilii šoŋŋâdâhpaaneel sehe šoŋŋâdâhnubástusân vuáhádum ohjelm.</td>
      </tr>
      <tr>
        <td>Saamelaisten oikeuksien huomioiminen laajemmin ilmastolaissa on tervetullutta ja hyvin tarpeellista”, sanoo Saamelaiskäräjien puheenjohtaja Tuomas Aslak Juuso .</td>
        <td>Sämmilij vuoigâdvuođâi huámmášumán väldim vijđásubbooht šoŋŋâdâhlaavâst lii tiervâpuáttim já tuođâi taarbâšlâš”, iätá Sämitige saavâjođetteijee Tuomas Aslak Juuso .</td>
      </tr>
      <tr>
        <td>Kansalaisten näkemyksiä ilmastolaista kerätään verkkokyselyillä</td>
        <td>Aalmugjesânij uáinuid šoŋŋâdâhlaavâst noreh viermikoijâdâlmijguin</td>
      </tr>
      <tr>
        <td>Ilmastolain uudistuksesta on parhaillaan käynnissä kaikille avoin verkkokuuleminen.</td>
        <td>Šoŋŋâdâhlaavâ uđâsmitmist lii eidu joođoost puohháid ávus viermikuullâm.</td>
      </tr>
      <tr>
        <td>Kyselyitä on kaksi, ja toisessa kyselyssä kerätään tietoa erityisesti siitä, miten saamelaisten oikeudet tulisi kirjata ilmastolakiin.</td>
        <td>Koijâdâlmeh láá kyehti, já nube koijâdâlmist noreh tiäđu eromâšávt tast, ete maht sämmilij vuoigâdvuođâid kolgâččii kirjiđ šoŋŋâdâhlaahân.</td>
      </tr>
      <tr>
        <td>Kyselyihin on mahdollisuus vastata saamen kielillä.</td>
        <td>Koijâdâlmáid puáhtá västidiđ sämikielân.</td>
      </tr>
      <tr>
        <td>Kyselyihin voi vastata Otakantaa-sivustolla .</td>
        <td>Koijâdâlmáid puáhtá västidiđ Otakantaa-siijđoin .</td>
      </tr>
      <tr>
        <td>Kyselyt ovat auki 12.11.2020 asti.</td>
        <td>Koijâdâlmeh láá ávus 12.11.2020 räi.</td>
      </tr>
      <tr>
        <td>Vastauksista koostetaan yhteenveto, joka toimitetaan lakia valmistelevalle työryhmälle ja julkaistaan ympäristöministeriön verkkosivustolla.</td>
        <td>Vástádâsâin ráhtoo čuákánkiäsu, mii toimâttuvvoo laavâ valmâštâllee pargojuávkun já almostittoo pirâsministeriö viermisiijđoin.</td>
      </tr>
      <tr>
        <td>Lisätietoja:</td>
        <td>Lasetiäđuh:</td>
      </tr>
      <tr>
        <td>Ympäristö- ja ilmastoministerin erityisavustaja Riikka Yliluoma, p. 0295 250 091, riikka.yliluoma@ym.fi</td>
        <td>Pirâs- já šoŋŋâdâhminister sierânâsišedeijee Riikka Yliluoma, p. 0295 250 091, riikka.yliluoma@ym.fi</td>
      </tr>
      <tr>
        <td>Ilmastolakia uudistavan työryhmän puheenjohtaja, ylijohtaja Leena Ylä-Mononen, ympäristöministeriö, p. 0295 250 023, leena.yla-mononen@ym.fi</td>
        <td>Šoŋŋâdâhlaavâ uđâsmittee pargojuávhu saavâjođetteijee, pajehovdâ Leena Ylä-Mononen, pirâsministeriö, p. 0295 250 023, leena.yla-mononen@ym.fi</td>
      </tr>
      <tr>
        <td>Ympäristösihteeri Tiina Lovisa Solbär, Saamelaiskäräjät, p. 010 839 3184, tiinalovisa.solbaer@samediggi.fi</td>
        <td>Pirâsčällee Tiina Lovisa Solbär, Sämitigge, p. 010 839 3184, tiinalovisa.solbaer@samediggi.fi</td>
      </tr>
      <tr>
        <td>Puheenjohtaja Tuomas Aslak Juuso, Saamelaiskäräjät, p. 010 839 3101, tuomas.juuso@samediggi.fi</td>
        <td>Saavâjođetteijee Tuomas Aslak Juuso, Sämitigge, p. 010 839 3101, tuomas.juuso@samediggi.fi</td>
      </tr>
      <tr>
        <td>Lue lisää ilmastolaista ja sen uudistamisesta ympäristöministeriön verkkosivustolta</td>
        <td>Luuvâ lase šoŋŋâdâhlaavâst já ton uđâsmitmist pirâsministeriö viermisiijđoin</td>
      </tr>
    </table>
  </body>
</html>
