<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Oulun yliopisto sai rahoituksen saamenkielisten aineenopettajien koulutushankkeelle</td>
        <td>Oulu ollâopâttâh finnejii ruttâdem sämikielâlij amnâsmáttáátteijei škovlimhaavâ várás</td>
      </tr>
      <tr>
        <td>Opetus- ja kulttuuriministeriö myönsi Oulun yliopistolle 750 000 euron hankerahoituksen saamenkielisten aineenopettajien koulutushankkeelle.</td>
        <td>Máttááttâs- já kulttuurministeriö mieđettij Oulu ollâopâttâhân 750 000 euro hahâruttâdem sämikielâlij amnâsmáttáátteijei škovlimhaavâ várás.</td>
      </tr>
      <tr>
        <td>Hankehakijana oli Oulun yliopiston Giellagas-instituutti ja yhteistyökumppaneina kasvatustieteiden tiedekunta, Saamelaisalueen koulutuskeskus ja Saamelaiskäräjät.</td>
        <td>Hahâoccen lâi Oulu ollâopâttuv Giellagas-instituut já ohtsâšpargokyeimin šoddâdemtiettui tieđâkodde, Säämi máttááttâskuávdáš já Sämitigge.</td>
      </tr>
      <tr>
        <td>– Hankerahoitus on todella iloinen uutinen, toteaa Saamelaiskäräjien puheenjohtaja Tiina Sanila-Aikio.</td>
        <td>– Hahâruttâdem lii tuođâi ilolâš uuđâs, paahud Sämitige saavâjođetteijee Tiina Sanila-Aikio.</td>
      </tr>
      <tr>
        <td>Puute saamenkielisistä opettajista on ollut kauan tiedossamme ja työlistan kärjessä.</td>
        <td>Sämikielâlij máttáátteijei vänivuotâ lii lamaš kuhháá mii tiäđust já pargolisto njunošist.</td>
      </tr>
      <tr>
        <td>Opettajatilanteen parantaminen mainitaan myös Saamelaiskäräjien vaalikauden toimintaohjelmassa .</td>
        <td>Máttáátteijeetile pyeredem mainâšuvvoo meid Sämitige vaaljâpaje toimâohjelmist .</td>
      </tr>
      <tr>
        <td>Saamelaiskäräjät toteutti lokakuussa esiselvityksen saamenkielisten opettajien saatavuudesta, tilanteesta ja koulutustarpeista.</td>
        <td>Sämitigge olášuttij roovvâdmáánust ovdâčielgiittâs sämikielâlij máttáátteijei finnimvuođâst, tiileest já škovlimtáárbuin.</td>
      </tr>
      <tr>
        <td>– Saamenkielisistä opettajista on huutava pula, koska ensimmäisten sukupolvien opettajat ovat jääneet tai jäämässä eläkkeelle ja uusia opettajia valmistuu liian hitaasti, kertoo Saamelaiskäräjien koulutussihteeri Ulla Aikio-Puoskari.</td>
        <td>– Sämikielâlijn máttáátteijein lii hirmâd stuorrâ vänivuotâ, tastko vuossâmui suhâpuolvâi máttáátteijeeh láá pááccám teikâ päcimin iäláttâhân já uđđâ máttáátteijeeh valmâštuveh liijkás hitásávt, maainâst Sämitige škovlimčällee Ulla Aikio-Puoskari.</td>
      </tr>
      <tr>
        <td>– Suurin pula on juuri saamenkielisistä aineenopettajista.</td>
        <td>– Stuárráámus vänivuotâ lii eidu sämikielâlijn amnâsmáttáátteijein.</td>
      </tr>
      <tr>
        <td>Aineenopettajapula on ollut yksi merkittävimmistä esteistä saamenkielisen opetuksen laajentamiseksi perusopetuksen yläluokilla.</td>
        <td>Amnâsmáttáátteijeevänivuotâ lii ohtâ puoh merhâšitteemus iästu vâi sämikielâlâš máttááttâs puávtáččij vijđediđ vuáđumáttááttâs pajeluokkaid.</td>
      </tr>
      <tr>
        <td>Suunnitellun hankkeen tarkoituksena on toisaalta mahdollistaa jo kelpoisille opettajille saamen kielten opiskelu ja saamenkielinen opetustyö, toisaalta mahdollistaa saamenkielistä opetusta hoitaville epäpäteville henkilöille aineenopettajan kelpoisuuden hankkiminen.</td>
        <td>Vuávájum haavâ ulmen lii nube tááhust toohâđ máhđulâžžân jo toháláid máttáátteijeid sämikielâi oppâm já sämikielâlii máttááttâspargo, nube tááhust toohâđ máhđulâžžân epitoháláid ulmuid, kiäh hoittájeh sämikielâlii máttááttâs, amnâsmáttáátteijee tohálâšvuođâ haahâm.</td>
      </tr>
      <tr>
        <td>Opetus- ja kulttuuriministeriö myönsi opettajankoulutuksen kehittämishankkeisiin yhteensä 12 milj. euroa.</td>
        <td>Máttááttâs- já kulttuurministeriö mieđettij máttáátteijeeškovlim ovdedemhaavâi várás ohtsis 12 miljovn eurod.</td>
      </tr>
      <tr>
        <td>Erityisavustusten tavoitteena on Opettajankoulutuksen kehittämisohjelman toimeenpanon edistäminen.</td>
        <td>Sierânâstorjui ulmen lii Máttáátteijeeškovlim ovdedemohjelm olášuttem ovdedem.</td>
      </tr>
      <tr>
        <td>Avustusta myönnettiin opetus- ja kulttuuriministeriön toimialaan kuuluville yliopistoille ja ammattikorkeakouluille, joilla on opettajankoulutustehtävä.</td>
        <td>Toorjâ mieđettui máttááttâs- já kulttuurministeriö toimâsyergi ollâopâttuvváid já áámmátollâškovláid, main lii máttáátteijeeškovlimtoimâ.</td>
      </tr>
      <tr>
        <td>Erityisiä valtionavustuksia myönnettiin yhteensä 12,7 miljoonaa euroa 1-3-vuotisiin hankkeisiin, jotka käynnistyvät vuonna 2018.</td>
        <td>Eromâš staatâtorjuuh mieđettuvvojii ohtsis 12,7 miljovn eurod 1-3-ive pištee haavâi várás, moh vyelgih joton ive 2018.</td>
      </tr>
      <tr>
        <td>Hankkeilla uudistetaan opettajien perus-, perehdyttämis- ja täydennyskoulutusta sekä vahvistetaan korkeakoulujen ja koulutuksen järjestäjien yhteistoimintaa.</td>
        <td>Haavâi peht uđâsmittojeh máttáátteijei vuáđu-, uápásmittem- já tievâsmittemškovlim sehe nanodeh ollâškoovlâi já škovlim uárnejeijei ohtsâštooimâ.</td>
      </tr>
      <tr>
        <td>Rahoitettavat 25 kehittämishanketta ovat osa opettajankoulutuksen kehittämisohjelmaa.</td>
        <td>Ruttâdemnáál 25 ovdedemhaahâd lii stuorrâ uási máttáátteijeeškovlim ovdedemohjelm.</td>
      </tr>
      <tr>
        <td>OKM:n tiedote 15.6.2018: https://minedu.fi/avustukset/avustus/-/asset_publisher/%20korkeakoulujen-opettajankoulutuksen-kehittamishankke-2</td>
        <td>MKM (OKM) tiäđáttâs 15.6.2018: https://minedu.fi/avustukset/avustus/-/asset_publisher/%20korkeakoulujen-opettajankoulutuksen-kehittamishankke-2</td>
      </tr>
      <tr>
        <td>Lisätietoja:</td>
        <td>Lasetiäđuh:</td>
      </tr>
      <tr>
        <td>Koulutussihteeri Ulla Aikio-Puoskari, ulla.aikio-puoskari(at)samediggi.fi, 010 8393 112</td>
        <td>Škovlimčällee Ulla Aikio-Puoskari, ulla.aikio-puoskari(at)samediggi.fi, 010 8393 112</td>
      </tr>
    </table>
  </body>
</html>
