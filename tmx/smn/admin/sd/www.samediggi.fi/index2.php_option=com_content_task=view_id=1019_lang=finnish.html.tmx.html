<?xml version='1.0' encoding='utf-8'?>
<html>
  <table border="2">
    <tr>
      <td>Saamelaisopetuksen henkilöstölle suunnattu kielikylpymetodia koskeva koulutus käynnistyy perjantaina 27.2.</td>
      <td>Sämimáttááttâs pargoviehân čujottum kielâlávgummetodân kyeskee škovlim vuálgá joton vástuppeeivi 27.2. Sajosist</td>
    </tr>
    <tr>
      <td>Saamelaisopetuksen henkilöstölle suunnattu kielikylpymetodia käsittelevä koulutushanke käynnistyy perjantaina 27.2.</td>
      <td>Sämimáttááttâs pargoviehân čujottum škovlimhaahâ, mii kieđâvuš kielâlávgummeetood, vuálgá joton vástuppeeivi 27.2. Säämi kulttuurkuávdáš Sajosist Anarist.</td>
    </tr>
    <tr>
      <td>Koulutukseen on ilmoittautunut noin 40 saamen kielen ja saamenkielisten ryhmien opettajaa perusopetuksesta, lukiosta ja varhaiskasvatuksesta.</td>
      <td>Škovliimân láá almottâttâm suulân 40 sämikielâ já sämikielâlij juávhui máttáátteijed vuáđumáttááttâsâst, luvâttuvvâst já arâšoddâdmist.</td>
    </tr>
    <tr>
      <td>Lisäksi mukaan on ilmoittautunut yliopisto-opiskelijoita.</td>
      <td>Lasseen mieldi láá almottâttâm ollâopâttâhuáppeeh.</td>
    </tr>
    <tr>
      <td>Hanke on saamelaiskäräjien ja Oulun yliopiston Giellagas-instituutin yhteistyötä ja sen rahoittaa Opetushallitus.</td>
      <td>Haahâ lii sämitige já Oulu ollâopâttuv Giellagas-instituut oovtâstpargo já tom ruttâd Máttááttâshaldâttâs.</td>
    </tr>
    <tr>
      <td>Yhteistyössä ovat mukana myös saamelainen korkeakoulu, Sámi allaskuvla, ja Vaasan yliopisto.</td>
      <td>Oovtâstpargoost lává mieldi meid säämi ollâškovlâ, Sámi allaskuvla, já Vaasa ollâopâttâh.</td>
    </tr>
    <tr>
      <td>Koulutus järjestetään kokonaan lähiopetuksena, yhteensä neljänä kahden päivän koulutustilaisuutena.</td>
      <td>Škovlim uárnejuvvoo ollâsávt aldamáttááttâssân, ohtsis nelji kyevti peeivi škovlimtilálâšvuottân.</td>
    </tr>
    <tr>
      <td>Koulutuksen suorittaneet saavat kuusi (6) opintopistettä, jotka on mahdollista lukea hyväksi omissa yliopisto-opinnoissa.</td>
      <td>Toh, kiäh čođâlditeh škovlim, finnejeh kuttâ (6) oppâčuágástuv, maid lii máhđulâš luuhâđ pyerrin jieijâs ollâopâttâhuápuin.</td>
    </tr>
    <tr>
      <td>Koulutushankkeen tavoitteena on lisätä tietoa ja osaamista kielikylpymetodin soveltamiseksi Suomessa annettavaan saamelaisopetukseen.</td>
      <td>Škovlimhaavâ ulmen lii lasettiđ tiäđu já máátu kielâlávgummeetood heiviitmân sämimáttááttâsân, mii adeluvvoo Suomâst.</td>
    </tr>
    <tr>
      <td>Kielikylpyopetuksen laajentaminen kuuluu mm. Stubbin hallituksen ohjelmaan.</td>
      <td>Kielâlávgummáttááttâs vijđedem kulá el. Stubb haldâttâs ohjelmân.</td>
    </tr>
    <tr>
      <td>Opetushallituksen joulukuussa 2014 antamissa uusissa perusopetuksen opetussuunnitelman perusteissa kielikylpyopetukseen kiinnitetään enemmän huomiota kuin aikaisemmissa perusteissa.</td>
      <td>Uđđâ vuáđumáttááttâs máttááttâsvuávám vuáđđusijn, maid Máttááttâshaldâttâs adelij juovlâmáánust 2014, kielâlávgummáttááttâsân kiddejeh eenâb huámmášume ko oovdeb vuáđđusijn.</td>
    </tr>
    <tr>
      <td>Kielikylpyopetuksen edistäminen saamelaisopetuksessa on ajankohtaista monesta syystä.</td>
      <td>Kielâlávgummáttááttâs ovdedem sämimáttááttâsâst lii äigikyevdil maaŋgâ suujâst.</td>
    </tr>
    <tr>
      <td>Varhaiskasvatuksessa kielikylpymenetelmä on ollut käytössä jo vuodesta 1997 alkaen, jolloin ensimmäinen alle kouluikäisille tarkoitettu inarinsaamen kielipesä käynnistyi.</td>
      <td>Arâšoddâdmist kielâlávgummeetood lii lamaš kiävtust jo ive 1997 rääjist, kuás vuossâmuš vuálá škovlâahasáid uáivildum anarâškielâ kielâpiervâl vuolgij joton.</td>
    </tr>
    <tr>
      <td>Kielipesiä on toiminnassa jo yhteensä yhdeksän, joista kolme inarinsaamenkielistä, kaksi koltansaamenkielistä ja neljä pohjoissaamenkielistä.</td>
      <td>Kielâpiervâleh láá jo ohtsis oovce, main kulmâ anarâškielâlâš, kyehti nuorttâlâškielâlâš já nelji tavesämikielâlâš.</td>
    </tr>
    <tr>
      <td>Kielipesistä kahdeksan toimii saamelaisten kotiseutualueella ja yksi Helsingissä.</td>
      <td>Kielâpiervâlijn käävci tuáimih sämikuávlust já ohtâ Helsigist.</td>
    </tr>
    <tr>
      <td>Saamelaiskäräjät on selvittänyt kielipesien avaamismahdollisuuksia myös muissa kaupungeissa.</td>
      <td>Sämitigge lii selvâttâm kielâpiervâlij lekkâmmáhđulâšvuođâid meid eres kaavpugijn.</td>
    </tr>
    <tr>
      <td>Kielipesän käynnistyminen on lähimpänä Rovaniemen kaupungissa.</td>
      <td>Kielâpiervâl joton vyelgim lii aldemustáá Ruávinjaargâ kaavpugist.</td>
    </tr>
    <tr>
      <td>Kielikylpyä koskeva koulutushanke antaa saamen opetushenkilöstölle mahdollisuuksia kehittää ja jakaa omaa osaamistaan kielikylvyn toteuttamisesta myös kouluopetuksessa.</td>
      <td>Kielâlávgumân kyeskee škovlimhaahâ addel säämi máttááttâspargoviehân máhđulâšvuođâid ovdediđ já jyehiđ jieijâs mättim kielâlávgum olášutmist meid máttááttâsâst.</td>
    </tr>
    <tr>
      <td>Kielikylpyopetuksen laajeneminen perusopetukseen mahdollistaa varhaiskasvatuksessa aikaan saadun saamen kielten elvyttämisen jatkumisen oppivelvollisuuskoulussa.</td>
      <td>Kielâlávgummáttááttâs vijdánem vuáđumáttááttâsân taha máhđulâžžân arâšoddâdmist ááigán finnejum sämikielâi iäláskittem jotkum oppâkenigâsvuođâškoovlâst.</td>
    </tr>
    <tr>
      <td>Saamenkielistä perusopetusta on annettu Suomessa 1970-luvun puolivälistä alkaen.</td>
      <td>Sämikielâlâš vuáđumáttááttâs lii adelum Suomâst 1970-lovo pelimudo rääjist.</td>
    </tr>
    <tr>
      <td>Osa saamenkielisestä opetuksesta on käytännössä ollut kielikylpyopetusta kautta vuosikymmenten, vaikka sitä ei virallisesti olekaan sellaiseksi määritelty.</td>
      <td>Uási sämikielâlâš máttááttâsâst lii keevâtlávt lamaš kielâlávgummáttááttâs miätá iheluuvij, veikâ ton iä lah virgálávt tagarin miäruštâllâm.</td>
    </tr>
    <tr>
      <td>Valtaosa saamen kieltä perusopetuksessa ja lukiossa oppivista saa kuitenkin opetusta vieraan kielen oppiaineena.</td>
      <td>Väldiuási sämikielâ vuáđumáttááttâs já luvâttuv uáppein finnee kuittâg máttááttâs vieres kielâ oppâamnasin.</td>
    </tr>
    <tr>
      <td>Suurin osa vieraan kielen oppilaista on saa-melaisoppilaita, joille saamen kieli on pikemminkin toinen kieli kuin vieras kieli.</td>
      <td>Iänáás uási vieres kielâ uáppein láá sämiuáppeeh, kiäid sämikielâ lii pyerebeht nubbe kielâ ko vieres kielâ.</td>
    </tr>
    <tr>
      <td>Vieraan kielen opetus ei tutkimusten mukaan tuota toiminnallista kaksikielisyyttä, johon kielikylpyopetuksella yleensä päästään.</td>
      <td>Vieres kielâ máttááttâs ij tutkâmušâi mield pyevtit toimâlii kyevtkielâlâšvuođâ, moos kielâlávgummáttááttâssáin táválávt peesih.</td>
    </tr>
    <tr>
      <td>Hankkeen pedagogisena johtajana toimii FT Marja-Liisa Olthuis ja asiantuntijaopettajana tutkija/ sivistystoimen johtaja Laura Arola.</td>
      <td>Haavâ pedâgogisâš jođetteijen tuáimá FT Marja-Liisa Olthuis já äššitobdeemáttáátteijen totkee/ čuovviittâstooimâ jođetteijee Laura Arola.</td>
    </tr>
    <tr>
      <td>Koulutushankkeen ensimmäisen lähiopetusjakson ohjelma on ladattavissa tästä.</td>
      <td>Škovlimhaavâ vuossâmuu aldamáttááttâspaje ohjelm.</td>
    </tr>
    <tr>
      <td>Lisätietoja:</td>
      <td>Lasetiäđuh:</td>
    </tr>
    <tr>
      <td>Tutkija/sivistystoimenjohtaja Laura Arola, Giellagas-instituutti/Utsjoen kunta laura.</td>
      <td>Totkee/čuovviittâstooimâjođetteijee Laura Arola, Giellagas-instituut/Ucjuv kieldâ laura.</td>
    </tr>
    <tr>
      <td>arola(at)utsjoki.fi</td>
      <td>arola(at)utsjoki.fi</td>
    </tr>
  </table>
</html>
