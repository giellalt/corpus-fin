<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Nuorille suunnattu seksuaalisuuden sanakirja käännetty kolmelle saamen kielelle</td>
        <td>Nuoráid čuosâttum seksuaalvuođâ sänikirje jurgâlum kuulmâ sämikielân</td>
      </tr>
      <tr>
        <td>Väestöliiton nuorille suunnattu seksuaalisuuden sanakirja on käännetty pohjois-, inarin- ja koltansaamen kielelle ja julkaistu Saamelaiskäräjien nuorisoneuvoston toimesta.</td>
        <td>Väestöliitto nuoráid čuosâttum seksuaalvuođâ sänikirje lii jurgâlum tavesämi-, anarâš- já nuorttâlâškielân já almostittum Sämitige nuorâirääđi tooimâst.</td>
      </tr>
      <tr>
        <td>Seksuaalisuus on yksi tärkeä osa ihmisen kehitystä.</td>
        <td>Seksuaalvuotâ lii ohtâ tehálâš ulmuu ovdánem uási.</td>
      </tr>
      <tr>
        <td>Seksuaalisuuteen liittyvät asiat ovat olleet tabu erityisesti saamelaisyhteisössä.</td>
        <td>Seksuaalvuotân lohtâseijee ääših láá lamaš tabu eromâšávt sämmilâšsiärváduvâst.</td>
      </tr>
      <tr>
        <td>Niistä on voinut olla hankala puhua, eikä uusille aiheeseen liittyville sanoille ole välttämättä ollut saamenkielistä vastinetta.</td>
        <td>Tain lii puáhtám leđe vaigâd sárnuđ, ige uđđâ fáádán lohtâseijee saanijd lah veltihánnáá lamaš sämikielâlâš vaastâ.</td>
      </tr>
      <tr>
        <td>Sanakirjojen avulla rohkaisemme saamelaisnuoria käyttämään omaa äidinkieltään.</td>
        <td>Sänikiirjij vievâst mij ruokâsmittep säminuorâid kevttiđ jieijâs eenikielâs.</td>
      </tr>
      <tr>
        <td>Sanakirjojen kääntämisessä on myös ajateltu saamenkielisen seksuaalivalistuksen tarpeita.</td>
        <td>Sänikiirjij jurgâlmist láá meid smiettâm sämikielâlii seksuaalčuovviittâs táárbuid.</td>
      </tr>
      <tr>
        <td>”Sanakirjan valmistumista on odotettu ja on hienoa, että saimme ne julkaistua juuri YK:n alkuperäiskansojen kielten vuonna.</td>
        <td>”Sänikirje valmâštum láá vuárdám já lii suotâs, ete mij pyehtip almostittiđ taid eidu OA algâaalmugkielâi ive.</td>
      </tr>
      <tr>
        <td>Toivomme, että seksuaalisuuden sanakirja tulee laajaan levitykseen ja otetaan rohkeasti käyttöön.</td>
        <td>Mij tuáivup, ete seksuaalvuođâ sänikirje juáhhoo vijđáht já váldoo ruokkâdávt anon.</td>
      </tr>
      <tr>
        <td>Toiveena on myös, että seksuaalisuudesta voidaan puhua helpommin, kun sille löytyy sanat omalla kielellä”, iloitsee nuorisoneuvoston varapuheenjohtaja Ánte Veijola.</td>
        <td>Ulmen lii meid, ete seksuaalvuođâst puáhtá sárnuđ älkkeebeht, ko toos láá säänih jieijâs kielâst”, illood nuorâirääđi värisaavâjođetteijee Ánte Veijola.</td>
      </tr>
      <tr>
        <td>Nuorisoneuvoston jäsen Niila Rahko on pohtinut Väestöliiton blogissa saamenkielisen seksuaalisanakirjan merkitystä.</td>
        <td>Nuorâirääđi jeessân Niila Rahko lii suogârdâllâm Väestöliitto blogist sämikielâlii seksuaalsänikirje merhâšume.</td>
      </tr>
      <tr>
        <td>”Tarvitsemme seksuaalisuutta kuvaavia sanoja saameksi.</td>
        <td>”Mij tarbâšep seksuaalvuođâ kovvejeijee saanijd sämikielân.</td>
      </tr>
      <tr>
        <td>Sanasto tukee saamen kielen oppimista – onhan kieli ikkuna kulttuuriin.</td>
        <td>Sánádâh tuárju sämikielâ oppâm – kielâhân lii laasâ kulttuurân.</td>
      </tr>
      <tr>
        <td>Saamelaisnuoret tarvitsevat oman sanakirjan seksuaalisanastolle, sillä tiedon saaminen omalla kielellä on merkityksellistä.</td>
        <td>Säminuorah tarbâšeh jieijâs sänikirje seksuaalsánádâhân, tastko tiäđu finnim jieijâs kielân lii merhâšittee.</td>
      </tr>
      <tr>
        <td>Sanat antavat välineen ilmaista itseä terveellä tavalla, minkä vuoksi saamenkielinen seksuaalisuuden sanakirja on merkittävä ja kaivattu lisä.</td>
        <td>Säänih adeleh niävu olgospyehtiđ jieijâs tiervâs vuovvijn, já tondiet sämikielâlâš seksuaalvuođâ sänikirje lii merhâšittee já käibidum lase.</td>
      </tr>
      <tr>
        <td>Saamenkielinen seksuaalisuuden sanakirja tarjoaa myös aikuisille keinoja ottaa asioita esille jälkikasvun kanssa”, pohtii Rahko.</td>
        <td>Sämikielâlâš seksuaalvuođâ sänikirje fáálá meid rävisulmuid vuovijd pajediđ aašijd oovdân jieijâs párnáiguin”, smiättá Rahko.</td>
      </tr>
      <tr>
        <td>Sanakirjojen kääntämiseen kuului paljon terminologiatyötä, sillä kaikkia sanakirjassa olevia sanoja ei vielä ole käytössä tai normitettu.</td>
        <td>Sänikiirjij jurgâlmân kullui ennuv terminologiapargo, tastko puoh sänikirjeest orroo säänih iä lah vala kiävtust tâi normâdum.</td>
      </tr>
      <tr>
        <td>Sanakirjojen käännökset ovat valmistuneet kovan työn tuloksena vuosien 2018 ja 2019 aikana.</td>
        <td>Sänikiirjij jurgâlusah láá šoddâm korrâ pargo puáđusin iivij 2018 já 2019 ääigi.</td>
      </tr>
      <tr>
        <td>Kääntämistyössä tehtiin tiivistä yhteistyötä Sámi Giellagáldun kanssa.</td>
        <td>Jurgâlempargoost porgui ennuv oovtâstpargo Säämi Kielâkäldein .</td>
      </tr>
      <tr>
        <td>“Olen erittäin tyytyväinen, että saamme koltansaamen kieleen uutta seksuaalisanastoa.</td>
        <td>“Mun lam eromâš tuđâvâš, ete finnip nuorttâlâškielân uđđâ seksuaalsánáduv.</td>
      </tr>
      <tr>
        <td>Sanoja on ollut entuudestaan vähän, jonka vuoksi jo pelkästään kääntäminen on ollut haasteellista.</td>
        <td>Säänih láá lamaš ovdil uccáá, mondiet jo tuše jurgâlem lii lamaš hástulâš.</td>
      </tr>
      <tr>
        <td>Haasteellisuudesta kertoo jo se, että käsiteltävään sanalistaan kertyi yhteensä 441 sanaa, joita olemme koltansaamen kielijaoston kokouksissa käsitelleet.</td>
        <td>Hástulâšvuođâst muštâl jo tot, ete kieđâvuššâmnáál säniliiston pottii ohtsis 441 säännid, maid mij lep nuorttâlâškielâ kielâjuáhus čuákkimijn kieđâvuššâm.</td>
      </tr>
      <tr>
        <td>Seksuaalisuuteen liittyvistä asioista ei ole ennen keskustelu ja se näkyi myös käytännön kielityössä: käännöksiä on ollut vaikea löytää ja paljon on käytetty suoraan lainasanoja.</td>
        <td>Seksuaalvuotân lohtâseijee aašijn iä lah ovdil savâstâllâm já tot oinui meid keevâtlii kielâpargoost: jurgâlusah láá lamaš väädis kavnâđ já ennuv láá kevttum njuolgâ lovnâsäänih.</td>
      </tr>
      <tr>
        <td>Joillekin sanoille on ollut paljon vaihtoehtoja, joiden pienistä merkityseroista olemme etsineet tietoa.</td>
        <td>Motomáid saanijd láá lamaš ennuv muulsâiävtuh, moi uccâ merhâšumeiäruin mij lep uuccâm tiäđu.</td>
      </tr>
      <tr>
        <td>” kertoo koltansaamen kielityöntekijä Mervi Semenoff sanakirjojen kääntämisprosessista.</td>
        <td>” muštâl nuorttâlâškielâ kielâpargee Mervi Semenoff sänikiirjij jurgâlemprosesist.</td>
      </tr>
      <tr>
        <td>Jo yli 10 vuotta sitten Väestöliitto huomasi, että nuoret kysyivät paljon seksuaalisuuteen ja seksiin liittyviä sanoja, käsitteitä ja määritelmiä.</td>
        <td>Jo paijeel 10 ihheed tassaaš Väestöliitto huámmášij, ete nuorah koijâdeh ennuv seksuaalvuotân já seeksin lohtâseijee saanijd, tuáváduvâid já miäruštâlmijd.</td>
      </tr>
      <tr>
        <td>Sanakirjan avulla haluttiin selkiyttää seksuaalisuuteen liittyvää termistöä, jotta aiheesta puhuminen helpottuu.</td>
        <td>Sänikirje vievâst halijdii čielgâsmittiđ seksuaalvuotân lohtâseijee teermijd, vâi fáádást ličij älkkeb sárnuđ.</td>
      </tr>
      <tr>
        <td>Sen avulla haluttiin vaikuttaa siihen, että nuoret saavat asianmukaista tietoa, joka on omiaan murtamaan seksuaalisuuteen liittyviä tabuja ja myyttejä.</td>
        <td>Ton vievâst halijdii vaiguttiđ toos, ete nuorah finnejeh hiäivulii tiäđu, mii jieijâs peeleest rikkoo seksuaalvuotân lohtâseijee tabuid já oskomušâid.</td>
      </tr>
      <tr>
        <td>Seksuaalisuuteen liittyviä käsitteitä ja määritelmiä on paljon ja uusia syntyy koko ajan.</td>
        <td>Seksuaalvuotân lohtâseijee tuáváduvah já miäruštâlmeh láá ennuv já lase šadda ohtânmaanoost.</td>
      </tr>
      <tr>
        <td>Siksi sanakirjaa on tärkeää uudistaa tasaisin väliajoin, kertoo Väestöliiton asiantuntija Sari Hälinen.</td>
        <td>Tondiet lii tehálâš uđâsmittiđ sänikirje hiäivulijn kooskâin, muštâl Väestöliitto äššitobdee Sari Hälinen.</td>
      </tr>
      <tr>
        <td>Tutustu seksuaalisuuden sanakirjaan suomeksi , pohjoissaameksi , inarinsaameksi ja koltansaameksi .</td>
        <td>Uáppáásm seksuaalvuođâ sänikiirján suomâkielân , tavesämikielân , anarâškielân já nuorttâlâškielân .</td>
      </tr>
      <tr>
        <td>Nuorisoneuvoston jäsen Niila Rahko on kirjoittanut Väestöliiton blogiin ajatuksistaan seksuaalisuuden sanakirjoista.</td>
        <td>Nuorâirääđi jeessân Niila Rahko lii čáállám Väestöliitto blogin jurduidis seksuaalvuođâ sänikiirjijn.</td>
      </tr>
      <tr>
        <td>Lue lisää https://vaestoliitonblogi.com/2019/09/30/saamenkielinen-seksuaalisana-lisaa-hyvinvointia-ja-tietoisuutta/</td>
        <td>Luuvâ lase https://vaestoliitonblogi.com/2019/09/30/saamenkielinen-seksuaalisana-lisaa-hyvinvointia-ja-tietoisuutta/</td>
      </tr>
      <tr>
        <td>Lisätietoja</td>
        <td>Lasetiäđuh</td>
      </tr>
      <tr>
        <td>Vs. Nuorisosihteeri Elli-Marja Hetta puh. 010 839 3134, elli-marja.hetta(at)samediggi.fi</td>
        <td>Vs. Nuorâičällee Elli-Marja Hetta puh. 010 839 3134, elli-marja.hetta(at)samediggi.fi</td>
      </tr>
      <tr>
        <td>Väestöliitto, asiantuntija Sari Hälinen, 050 302 5935, sari.halinen(at)vaestoliitto.fi</td>
        <td>Väestöliitto, äššitobdee Sari Hälinen, 050 302 5935, sari.halinen(at)vaestoliitto.fi</td>
      </tr>
    </table>
  </body>
</html>
