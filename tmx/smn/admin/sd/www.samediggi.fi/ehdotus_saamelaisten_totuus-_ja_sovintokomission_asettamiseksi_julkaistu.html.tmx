<tmx>
  <header segtype="sentence" o-tmf="OmegaT TMX" adminlang="en-US" srclang="fin" datatype="plaintext">
    <prop type="x-filename">ehdotus_saamelaisten_totuus-_ja_sovintokomission_asettamiseksi_julkaistu.html</prop>
  </header>
  <body>
    <tu>
      <tuv xml:lang="fin">
        <seg>Ehdotus saamelaisten totuus- ja sovintokomission asettamiseksi julkaistu</seg>
      </tuv>
      <tuv xml:lang="smn">
        <seg>Iävtuttâs sämmilij tuotâvuotâ- já sovâdâttâmkomissio aasâtmân lii almostum</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien hallitus käsitteli saamelaisten totuus- ja sovintoprosessia kokouksessa 2.12.2019 ja päätti esittää Saamelaiskäräjien kokoukselle, että se joko hyväksyy tai hylkää ehdotuksen saamelaisten totuus- ja sovintokomission asettamiseksi.</seg>
      </tuv>
      <tuv xml:lang="smn">
        <seg>Sämitige stivrâ kieđâvušâi sämmilij tuotâvuotâ- já sovâdâttâmproosees čuákkimist 2.12.2019 já meridij iävtuttiđ Sämitige čuákkimân, ete tot tuhhiit teikkâ hilgo iävtuttâs sämmilij tuotâvuotâ- já sovâdâttâmkomissio aasâtmân.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien kokous käsittelee asiaa kokouksessa 17.-18.12.2019.</seg>
      </tuv>
      <tuv xml:lang="smn">
        <seg>Sämitige čuákkim kieđâvuš ääši čuákkimist 17.-18.12.2019.</seg>
      </tuv>
    </tu>
    <tu>
      <tuv xml:lang="fin">
        <seg>Kolttien kyläkokous käsittelee asiaa 12.12.2019 pidettävässä Nellim-Keväjärven ja Näätämön alueiden kolttaneuvostojen yhteisessä kokouksessa.</seg>
      </tuv>
      <tuv xml:lang="smn">
        <seg>Nuorttâlij sijdâčuákkim kieđâvuš ääši 12.12.2019 Njellim-Kiäváájäävri já Njiävđám kuávlui nuorttâlâšraađij ohtâsâš čuákkimist.</seg>
      </tuv>
    </tu>
    <tu>
      <tuv xml:lang="fin">
        <seg>Julkaistu ehdotus saamelaisten totuus- ja sovintokomission asettamiseksi sisältää muun muassa komission toimeksiannon, työn tavoitteet ja tehtävät.</seg>
      </tuv>
      <tuv xml:lang="smn">
        <seg>Almostum iävtuttâs sämmilij tuotâvuotâ- já sovâdâttâmkomissio aasâtmân siskeeld eereeb iärásij komissio toimânadelem, pargo puátusijd já tooimâid.</seg>
      </tuv>
    </tu>
    <tu>
      <tuv xml:lang="fin">
        <seg>Ehdotuksen mukaan valtioneuvosto asettaa komission yhteistyössä Saamelaiskäräjien ja Kolttien kyläkokouksen kanssa.</seg>
      </tuv>
      <tuv xml:lang="smn">
        <seg>Iävtuttâs mield staatârääđi aasât komissio ohtsâšpargoost Sämitiggijn já Nuorttâlij sijdâčuákkimáin.</seg>
      </tuv>
    </tu>
    <tu>
      <tuv xml:lang="fin">
        <seg>Komissiossa on 5 komissaaria, joista 2 valitaan valtioneuvoston esityksestä, 2 Saamelaiskäräjien esityksestä ja 1 Kolttien kyläkokouksen esityksestä.</seg>
      </tuv>
      <tuv xml:lang="smn">
        <seg>Komissiost láá 5 komissaar. Komissaarijn kyevtis väljejuv staatârääđi iävtuttâsâst, kyevtis väljejuv Sämitige iävtuttâsâst já ohtâ Nuorttâlij sijdâčuákkim iävtuttâsâst.</seg>
      </tuv>
    </tu>
    <tu>
      <tuv xml:lang="fin">
        <seg>Komission jäsenet ovat laajaa luottamusta nauttivia henkilöjä saamelaisten ja suomalaisen yhteiskunnan keskuudessa.</seg>
      </tuv>
      <tuv xml:lang="smn">
        <seg>Komissio jesâneh láá ulmuuh, kiäid lii vijđes luáttámuš sehe sämmilii já syemmilii siärváduvâst.</seg>
      </tuv>
    </tu>
    <tu>
      <tuv xml:lang="fin">
        <seg>Komissio on työssään itsenäinen ja riippumaton.</seg>
      </tuv>
      <tuv xml:lang="smn">
        <seg>Komissio lii pargostis jiešmerideijee já jiečânâs.</seg>
      </tuv>
    </tu>
    <tu>
      <tuv xml:lang="fin">
        <seg>Totuus- ja sovintoprosessin tarkoituksena on tunnistaa ja arvioida historiallista ja nykyistä syrjintää, mukaan lukien valtion sulauttamispolitiikkaa, sekä oikeuksien loukkauksia, selvittää miten nämä vaikuttavat saamelaisiin ja heidän yhteisöönsä nykyisessä tilanteessa ja ehdottaa, miten voitaisiin edistää yhteyttä saamelaisten ja Suomen valtion välillä sekä saamelaisten keskuudessa.</seg>
      </tuv>
      <tuv xml:lang="smn">
        <seg>Tuotâvuotâ- já sovâdâttâmproosees ulmen lii tubdâđ já árvuštâllâđ historjálii já tááláá olgoštem, meiddei staatâ suddâdempolitik, sehe vuoigâvuođâi luávkkimijd, čielgâdiđ maht toh vaigutteh sämmiláid já sii siärvusân tááláá tiileest já iävtuttiđ, maht sämmilij já Suomâ staatâ koskâsii sehe sämmilij koskânâs ohtâvuođâ puávtáččij ovdediđ.</seg>
      </tuv>
    </tu>
    <tu>
      <tuv xml:lang="fin">
        <seg>Komission työn tavoitteena on koota saamelaisten kokemukset Suomen valtion ja eri viranomaisten toimista ja siitä, millaisia vaikutuksia ja seurauksia niillä on ollut ja edelleen on saamelaisilla alkuperäiskansana ja sen jäsenille yksilöinä, ja tehdä tämä tieto näkyväksi.</seg>
      </tuv>
      <tuv xml:lang="smn">
        <seg>Komissio pargo ulmen lii čuággiđ sämmilij feerimijd Suomâ staatâ já eres virgeomâhái tooimâin já tast, magareh vaikuttâsah já čuávumušah toin láá lamaš já ain láá sämmiláid algâalmugin já ton jesânáid ohtâgâssân, já pyehtiđ taam tiäđu uáinusân.</seg>
      </tuv>
    </tu>
    <tu>
      <tuv xml:lang="fin">
        <seg>Komissio laatii työstään raportin, joka luovutetaan valtioneuvostolle, Saamelaiskäräjille ja Kolttien kyläkokoukselle 30.11.2022 mennessä.</seg>
      </tuv>
      <tuv xml:lang="smn">
        <seg>Komissio kalga rähtiđ pargostis raapoort, mii adeluvvoo staatârááđán, Sämitiigán já Nuorttâlij sijdâčuákkimân majemustáá 30.11.2022.</seg>
      </tuv>
    </tu>
    <tu>
      <tuv xml:lang="fin">
        <seg>Komissio voi suunnata toimintaansa ja järjestäytyä parhaaksi katsomallaan tavalla ja perustaa esimerkiksi työryhmiä ja jaostoja täyttääkseen toimeksiantonsa ja sille asetetut tavoitteet.</seg>
      </tuv>
      <tuv xml:lang="smn">
        <seg>Komissio puáhtá sundediđ tooimâs já ornijduđ ton pyeremussân uáinim vuovvijn já vuáđudiđ ovdâmerkkân pargojuávhuid tâi juáhusijd jieijâs toimânkoččom já toos adelum mittomeerij olášuttem várás.</seg>
      </tuv>
    </tu>
    <tu>
      <tuv xml:lang="fin">
        <seg>Komissio valitsee itselleen pääsihteerin ja mahdolliset muut sihteeristön jäsenet.</seg>
      </tuv>
      <tuv xml:lang="smn">
        <seg>Komissio väljee olssis uáivičällee já eres máhđulijd čäällimkode jesânijd.</seg>
      </tuv>
    </tu>
    <tu>
      <tuv xml:lang="fin">
        <seg>Valtioneuvoston kanslia osoittaa komission toiminnalle määrärahan.</seg>
      </tuv>
      <tuv xml:lang="smn">
        <seg>Staatârääđi kanslia addel komissio tooimân meriruuđâ.</seg>
      </tuv>
    </tu>
    <tu>
      <tuv xml:lang="fin">
        <seg>Psykososiaalinen tuki on olennainen osa prosessin toteutumista.</seg>
      </tuv>
      <tuv xml:lang="smn">
        <seg>Psykososiaallâš toorjâ lii proosees olášume tehálâš uási.</seg>
      </tuv>
    </tu>
    <tu>
      <tuv xml:lang="fin">
        <seg>Henkistä ja psyykkistä tukea saamen kielillä ja kulttuuritaustan edellyttämällä tavalla tulee olla tarjolla.</seg>
      </tuv>
      <tuv xml:lang="smn">
        <seg>Vuoiŋâlii já psyykkisii torjuu kalga faallâđ sämikieláid já kulttuurtuáváá vaattâm vuovvijn.</seg>
      </tuv>
    </tu>
    <tu>
      <tuv xml:lang="fin">
        <seg>Sovintoprosessin aineisto arkistoidaan Kansallisarkiston Saamelaisarkistoon.</seg>
      </tuv>
      <tuv xml:lang="smn">
        <seg>Sovâdâttâmproosees amnâstâh vyerkkejuvvoo Suomâ Aalmuglâšarkkâduv Sämiarkkâdâhân.</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien hallitus ja pääministeri Sipilä sopivat tapaamisessaan 5.5.2017, että aloitetaan totuus- ja sovintoprosessi niin, että tarkemmista yksityiskohdista sovitaan myöhemmin.</seg>
      </tuv>
      <tuv xml:lang="smn">
        <seg>Sämitige stivrâ já uáiviminister Sipilä soppii teivâdemstis 5.5.2017, ete tuotâvuotâ- já sovâdâttâmproosees algâttuvvoo nuuvt, ete täärhib detaljeh suáppojeh majeláá.</seg>
      </tuv>
    </tu>
    <tu>
      <tuv xml:lang="fin">
        <seg>Pääministeri Antti Rinteen hallituksen ohjelman mukaan totuus- ja sovintokomission työtä jatketaan.</seg>
      </tuv>
      <tuv xml:lang="smn">
        <seg>Uáiviminister Antti Rinne haldâttâs ohjelm mield tuotâvuotâ- já sovâdâttâmkomissio pargo juátkoo.</seg>
      </tuv>
    </tu>
    <tu>
      <tuv xml:lang="fin">
        <seg>Valtioneuvosto on käsitellyt ja hyväksynyt ehdotuksen saamelaisten totuus- ja sovintokomissioksi iltakoulussaan 13.11.2019.</seg>
      </tuv>
      <tuv xml:lang="smn">
        <seg>Staatârääđi lii kieđâvuššâm já tuhhiittâm iävtuttâs sämmilij tuotâvuotâ- já sovâdâttâmkomission eehidškovlâstis 13.11.2019.</seg>
      </tuv>
    </tu>
    <tu>
      <tuv xml:lang="fin">
        <seg>Ehdotus saamelaisten totuus- ja sovintokomission asettamiseksi</seg>
      </tuv>
      <tuv xml:lang="smn">
        <seg>Iävtuttâs sämmilij tuotâvuotâ- já sovâdâttâmkomissio aasâtmân</seg>
      </tuv>
    </tu>
    <tu>
      <tuv xml:lang="fin">
        <seg>Kuva: Anja Vest / Sámediggi</seg>
      </tuv>
      <tuv xml:lang="smn">
        <seg>Kove: Anja Vest / Sämitigge</seg>
      </tuv>
    </tu>
    <tu>
      <tuv xml:lang="fin">
        <seg>Lisätietoja:</seg>
      </tuv>
      <tuv xml:lang="smn">
        <seg>Lasetiäđuh:</seg>
      </tuv>
    </tu>
    <tu>
      <tuv xml:lang="fin">
        <seg>Saamelaiskäräjien puheenjohtaja Tiina Sanila-Aikio puh. 050 300 1780, tiina.sanila-aikio(at)samediggi.fi</seg>
      </tuv>
      <tuv xml:lang="smn">
        <seg>Sämitige saavâjođetteijee Tiina Sanila-Aikio puh. 050 300 1780, tiina.sanila-aikio(at)samediggi.fi</seg>
      </tuv>
    </tu>
    <tu>
      <tuv xml:lang="fin">
        <seg>Kolttien luottamusmies Veikko Feodoroff puh. 050 396 1297, veikko.feodoroff(at)kolttasaamelaiset.fi</seg>
      </tuv>
      <tuv xml:lang="smn">
        <seg>Nuorttâlij ovdâolmooš Veikko Feodoroff puh. 050 396 1297, veikko.feodoroff(at)kolttasaamelaiset.fi</seg>
      </tuv>
    </tu>
  </body>
</tmx>
