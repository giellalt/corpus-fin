<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Saamelaiskäräjät julistaa haettavaksi puheenjohtajan avustajan tehtävän</td>
        <td>Sämitigge almoot uuccâmnáál saavâjođetteijee išedeijee tooimâ</td>
      </tr>
      <tr>
        <td>Työ alkaa sopimuksen mukaan mahdollisimman pian, ja jatkuu 31.12.2023 saakka.</td>
        <td>Pargo álgá sopâmuš mield nuuvt jotelávt ko máhđulâš já pištá 31.12.2023 räi.</td>
      </tr>
      <tr>
        <td>Saamelaiskäräjien puheenjohtajan avustajan tehtävät määräytyvät Saamelaiskäräjien työjärjestyksen 7 b §.</td>
        <td>Sämitige saavâjođetteijee išedeijee pargoh miärášuveh Sämitige pargo-oornig 7 b § mield.</td>
      </tr>
      <tr>
        <td>Puheenjohtajan avustajan tehtäviin kuuluu mm. avustaa saamelaiskäräjien puheenjohtajaa tehtävässään;</td>
        <td>Saavâjođetteijee išedeijee pargoid kulá iärásij juávhust išediđ Sämitige saavâjođetteijee suu pargoost;</td>
      </tr>
      <tr>
        <td>tarvittaessa valmistella ja esitellä hallitukselel ja käräjien kokoukselle toimialaansa kuuluvia asioita;</td>
        <td>táárbu mield valmâštâllâđ já oovdânpyehtiđ stiivrân já tige čuákkimân jieijâs toimâsuárgán kullee aašijd;</td>
      </tr>
      <tr>
        <td>valmistella puheenjohtajan ja hallitonpäällikön erikseen määräämiä tehtäviä sekä avustaa tarvittaessa varapuheenjohtajia.</td>
        <td>valmâštâllâđ saavâjođetteijee já haldâttâhhoovdâ sierâ meridem pargoid sehe išediđ táárbu mield värisaavâjođetteijee.</td>
      </tr>
      <tr>
        <td>Kelpoisuusvaatimuksena on soveltuva korkeakoulututkinto.</td>
        <td>Tohálâšvuotâvátámâššân lii hiäivulâš ollâškovlâtođhos.</td>
      </tr>
      <tr>
        <td>Lisäksi vaaditaan saamen kielen taito (asetus 1727/95).</td>
        <td>Lasseen váttoo sämikielâ táiđu (asâttâs 1727/95).</td>
      </tr>
      <tr>
        <td>Tehtävän menestyksellinen hoitaminen edellyttää laajaa saamelaiskulttuurin tuntemusta, hyvää hallinnollisten tehtävien tuntemusta, hyvää paineensietokykyä, joustavuutta sekä hyviä organisointi- ja yhteistyötaitoja.</td>
        <td>Pargo miänástuvvee hoittám váátá vijđes sämikulttuur tubdâm, šiev haaldâtlij pargoi tubdâm, naavcâid killáđ streesi, njyebžilvuođâ sehe šiev ornijdem- já oovtâstpargotááiđuid.</td>
      </tr>
      <tr>
        <td>Palkka määräytyy Saamelaiskäräjien palkkausjärjestelmän vaativuustason IV/II mukaan (peruspalkka 2760,63 e/kk).</td>
        <td>Pälkki meriduvvoo Sämitige pälkkivuáháduv vátávâšvuotâtääsi IV/II mield (vuáđupälkki 2760,63 e/mp).</td>
      </tr>
      <tr>
        <td>Peruspalkan lisäksi maksetaan saamelaisalueen lisä 24 % ja työkokemuksen mukaan määräytyvät kokemuslisät.</td>
        <td>Vuáđupäälhi lasseen máksojeh sämikuávlu lase 24 % já hárjánemlaseh pargohárjánem mield.</td>
      </tr>
      <tr>
        <td>Työssä noudatetaan 6 kk koeaikaa.</td>
        <td>Pargoost lii 6 mp keččâlemäigi.</td>
      </tr>
      <tr>
        <td>Työhakemus liitteineen tulee toimittaa Suomen Saamelaiskäräjille 31.7.2022 mennessä osoitteessa: https://www.sympahr.net/public/pq.aspx?7bdd0b83</td>
        <td>Pargoucâmuš lahtosijdiskuin kalga toimâttiđ Suomâ Sämitiigán 31.7.2022 räi čujottâsâst: https://www.sympahr.net/public/pq.aspx?7bdd0b83</td>
      </tr>
      <tr>
        <td>Lisätietoja työstä antaa puheenjohtaja Tuomas Aslak Juuso tuomas.juuso(at)samediggi.fi, puh. 040 687 3394 ja hallintopäällikkö Pia Ruotsala-Kangasniemi, pia.ruotsala(at)samediggi.fi, puh. +358 40 726 2688.</td>
        <td>Lasetiäđuid pargoost adelává saavâjođetteijee Tuomas Aslak Juuso tuomas.juuso(at)samediggi.fi, puh. 040 687 3394 já haldâttâhhovdâ Pia Ruotsala-Kangasniemi, pia.ruotsala(at)samediggi.fi, puh. +358 40 726 2688.</td>
      </tr>
      <tr>
        <td>Saamelaiskäräjien toimintaan voi tutustua osoitteessa www.samediggi.fi</td>
        <td>Sämitige tooimân puáhtá uápásmuđ čujottâsâst www.samediggi.fi</td>
      </tr>
      <tr>
        <td>Inarissa 29.6.2022 Saamelaiskäräjät</td>
        <td>Anarist 29.6.2022 Sämitigge</td>
      </tr>
    </table>
  </body>
</html>
