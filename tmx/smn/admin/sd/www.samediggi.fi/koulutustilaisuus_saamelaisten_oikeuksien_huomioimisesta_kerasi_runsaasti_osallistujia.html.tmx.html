<?xml version='1.0' encoding='utf-8'?>
<html>
  <head>
    <meta charset="UTF-8"/>
  </head>
  <body>
    <table border="2">
      <tr>
        <td>Koulutustilaisuus saamelaisten oikeuksien huomioimisesta keräsi runsaasti osallistujia</td>
        <td>Škovlimtilálâšvuotâ sämmilij vuoigâdvuođâi huámmášumán väldimist kiäsuttij ennuv ulmuid</td>
      </tr>
      <tr>
        <td>Saamelaiskäräjät järjesti yhteistyössä oikeusministeriön kanssa torstaina 3.11.2022 Inarissa Sajoksessa koulutustilaisuuden saamelaisten oikeuksien huomioon ottamisesta käytännön viranomaistyössä erityisesti maankäyttösektoria koskien.</td>
        <td>Sämitigge ornij oovtâstpargoost riehtiministeriöin tuorâstuv 3.11.2022 Aanaar Sajosist škovlimtilálâšvuođâ sämmilij vuoigâdvuođâi huámmášumán väldimist keevâtlii virgeomâhâšpargoost eromâšávt eennâmkevttimsektor ooleest.</td>
      </tr>
      <tr>
        <td>Koulutukseen oli mahdollista osallistua myös etäyhteyden välityksellä ja eri viranomaistahojen edustajia osallistui koulutustilaisuuteen yhteensä n. 60 henkilöä.</td>
        <td>Škovliimân lâi máhđulâš uásálistiđ meid káidusohtâvuođâ peht já sierâ virgeomâhâšpeelij ovdâsteijeeh lijjii škovlimtilálâšvuođâst ohtsis suulân 60.</td>
      </tr>
      <tr>
        <td>Koulutustilaisuus saamelaisten oikeuksien huomioimisesta maankäyttösektoria koskevassa viranomaistyössä on osa oikeusministeriön valmisteleman rasismin vastaisen ja hyvien väestösuhteiden toimintaohjelman toteuttamista.</td>
        <td>Škovlimtilálâšvuotâ sämmilij vuoigâdvuođâi huámmášumán väldimist eennâmkevttimsektorân kyeskee virgeomâhâšpargoost lii uási riehtiministeriö valmâštâllâm raasiism vuástásii já šiev aalmugkoskâvuođâi toimâohjelm olášutmist.</td>
      </tr>
      <tr>
        <td>Koulutustilaisuus oli pilottihanke, jossa kehitetään ja testataan koulutusta alue- ja paikallistason viranomaisille saamelaisasioista.</td>
        <td>Škovlimtilálâšvuotâ lâi piiloothaahâ, mast ovdedeh já keččâleh škovlim sämiaašijn kuávlulii já páihálii tääsi virgeomâháid.</td>
      </tr>
      <tr>
        <td>Tämänkertainen koulutus on suunnattu erityisesti alueidenkäytön suunnittelusta ja poikkeamisluvista, suojelu- ja erämaa-alueiden hoidosta ja käytöstä, ympäristö-, kaivos-, maa-aines- ja vesiluvista, sekä vesien- ja ympäristönsuojelusta ja ympäristövalvonnasta vastaaville viranomaisille.</td>
        <td>Taan tove škovlim lâi čuosâttum eromâšávt kuávluikevttim vuáváámist já spiekâstemluuvijn, suojâlem- já meccikuávlui tipšomist já kiävtust, pirâs-, kuáivuttâh-, eennâmamnâs- já čäciluuvijn, sehe časij- já pirâssuojâlmist já pirâskocemist västideijee virgeomâháid.</td>
      </tr>
      <tr>
        <td>– On hienoa nähdä, että eri viranomaistahot ovat osoittaneet kiinnostuksensa saamelaisten oikeuksien huomioimista käsittelevää koulutustilaisuutta kohtaan.</td>
        <td>– Lii pyeri uáiniđ, ete sierâ virgeomâhâšpeleh láá čáittám perustume škovlimtilálâšvuotân, mii kieđâvuš sämmilij vuoigâdvuođâi huámmášumán väldim.</td>
      </tr>
      <tr>
        <td>Osallistujamäärä yllätti meidät positiivisesti ja antaa osviittaa siitä, että vastaavalle koulutukselle voisi olla tarve myös muiden sektoreiden viranomaisilla, toteaa Saamelaiskäräjien puheenjohtaja Tuomas Aslak Juuso.</td>
        <td>Uásálistei meeri lâi positiivlâš olâttâs já čáittá, ete västideijee škovlim puávtáččij leđe taarbâšlâš meid eres sektorij virgeomâháid, iätá Sämitige saavâjođetteijee Tuomas Aslak Juuso.</td>
      </tr>
      <tr>
        <td>Kuvat: Johanna Alatorvinen / Saamelaiskäräjät</td>
        <td>Koveh: Johanna Alatorvinen / Sämitigge</td>
      </tr>
      <tr>
        <td>Koulutuksen vetäjänä toimi oikeusministeriön demokratia- ja julkisoikeusosaston päällikkö Johanna Suurpää ja päivän aikana aiheesta luennoivat professori Martin Scheinin, alkuperäiskansaoikeuden dosentti Leena Heinämäki, Depolarize-hankkeen tutkija Panu Artemjeff, Saamelaiskäräjien puheenjohtaja Tuomas Aslak Juuso, ympäristöministeriön lainsäädäntöneuvos Mirkka Saarela sekä oikeusministeriön erityisasiantuntija Oula-Antti Labba.</td>
        <td>Škovlim jođetteijen tooimâi riehtiministeriö demokratia- já almosriehtiuásáduv hovdâ Johanna Suurpää já peeivi ääigi fáádást luvâldii professor Martin Scheinin, algâaalmugvuoigâdvuođâi dooseent Leena Heinämäki, Depolarize-haavâ totkee Artemjeff, Sämitige saavâjođetteijee Tuomas Aslak Juuso, pirâsministeriö lahâasâttemräđiolmooš Mirkka Saarela sehe riehtiministeriö sierânâsäššitobdee Oula-Antti Labba.</td>
      </tr>
      <tr>
        <td>Koulutuksen tavoitteena oli jakaa koulutukseen osallistuville tietoa ja työkaluja saamelaisten oikeuksien huomioimiseksi ja toimeenpanon helpottamiseksi omassa viranomaistyössään.</td>
        <td>Škovlim ulmen lâi jyehiđ škovliimân uásálisteid tiäđu já pargoniävuid sämmilij vuoigâdvuođâi huámmášumán väldimân já olášuttem pyereedmân sii jieijâs virgeomâhâšpargoost.</td>
      </tr>
      <tr>
        <td>Päivän aikana käytiin keskustelua myös siitä, miten eri viranomaiset voisivat omilla toimillaan edistää saamelaisten yhdenvertaisuutta ja osallistumista päätöksentekoon, sekä saamelaisten perinteisen tiedon huomioimista ympäristöä ja maankäyttöä koskevassa päätöksenteossa.</td>
        <td>Peeivi ääigi savâstâllii meid tast, ete maht sierâ virgeomâhááh puávtáččii toimâidisguin ovdediđ sämmilij oovtviärdásâšvuođâ já uásálistem miärádâstohâmân sehe sämmilij ärbitiäđu huámmášumán väldim pirrâsân já eennâmkevttimân kyeskee miärádâstohâmist.</td>
      </tr>
      <tr>
        <td>Lisäksi koulutuksessa keskusteltiin rakenteellisen syrjinnän ilmenemismuodoista ja pyrittiin antamaan osallistujille käsitteistöä ja työkaluja syrjinnän vastaiseen työhön omissa toimintaympäristöissään.</td>
        <td>Toos lasseen škovliimist savâstâllii rááhtuslii olgoštem haamijn já viggii adeliđ uásálisteid tuáváduvâid já pargoniävuid olgoštem vuástásii paargon sii jieijâs toimâpirrâsijn.</td>
      </tr>
      <tr>
        <td>– Tämä on pilottihanke, jonka pohjalta voimme arvioida vastaavien koulutusten tarvetta jatkossa.</td>
        <td>– Taat lii piiloothaahâ, mon vuáđuld mij pyehtip smiettâđ västideijee škovliimij táárbu puátteevuođâst.</td>
      </tr>
      <tr>
        <td>Koulutus on yksi keino edistää saamelaisten oikeuksien toteutumista käytännössä, toteaa oikeusministeriön demokratia- ja julkisoikeusosaston päällikkö Johanna Suurpää.</td>
        <td>Škovlim lii ohtâ vyehi ovdediđ sämmilij vuoigâdvuođâi keevâtlii olášume, iätá riehtiministeriö demokratia- já almosriehtiuásáduv hovdâ Johanna Suurpää.</td>
      </tr>
      <tr>
        <td>Tutustu rasismin vastaisen ja hyvien väestösuhteiden toimintaohjelmaan täältä .</td>
        <td>Uáppáásm raasism vuástásii já šiev aalmugkoskâvuođâi toimâohjelmân tääbbin (suomâkielân) .</td>
      </tr>
      <tr>
        <td>Lisätietoja:</td>
        <td>Lasetiäđuh:</td>
      </tr>
      <tr>
        <td>Laura Olsén-Ljetoff Elinkeinosihteeri +358 40 617 5113 laura.olsen-ljetoff@samediggi.fi</td>
        <td>Laura Olsén-Ljetoff Iäláttâsčällee +358 40 617 5113 laura.olsen-ljetoff@samediggi.fi</td>
      </tr>
    </table>
  </body>
</html>
